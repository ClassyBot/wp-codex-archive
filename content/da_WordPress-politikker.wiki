The following information is an overview of some of WordPress Policies and Practices.

== Holdes skadesløse ==

WordPress' udviklere, repræsentanter, medlemmer, stiftere, hostere og frivillige (kendt som WordPress-medlemmer) har ingen kontrol over og tager ikke ansvaret for indhold publiceret i blogs, der drives af WordPress-software. WordPress tager intet ansvar i forhold til brug af WordPress software og skal holdes skadesløse fra retsforfølgelser, erstatningskrav og ansvar.

WordPress-medlemmer kan under ingen omstændigheder sætte WordPress-drevede websteder ud af funktion. Benævnelsen "Powered by WordPress" (drevet af WordPress) er et marketingsslogan, der findes i standardinstallationen og kan redigeres eller fjernes af brugeren og er ikke et udtryk for en påtagelse af ansvar.

== Licens ==

Den licens, der bruges ved distributionen af WordPress, er [[GPL|GNU General Public License]]. Det betyder, at der er ting, der er tilladt lovmæssigt (og andre der ikke er) i forbindelse med brugen af WordPress software og kildekode. GNU General Public License, eller GPL, er en open source licens. Open source betyder, du kan redigere og videredistribuere kildekoden i henhold til visse betingelser. Det betyder også, at den korrekte anvendelse er gratis.

== Support Forum ==

Frivillige og medlemmer på WordPress' supportforum overvåger forummet i forhold til spam, sprogbrug og upassende opførsel, men det er drevet af frivillige, og de er ikke erstatningspligtige eller ansvarlige for nogen former for brug eller indhold.

Retningslinjerne for brugen af WordPress supportforummet kan findes i [[Using the Support Forums]]. Anmeldelser af websteder bliver tilbudt gratis af frivillige i '''Your WordPress'''-sektionen og retningslinjerne for anmeldelser kan findes i [[WordPress Site Reviews]].

== Kodeks ==

WordPress Codex er online-manualen for WordPress' personlige publicerings system (fx en weblog). Den skrives og producers af frivillige.

Selvom der gøres en stor indsats for at sikre, at indholdet er korrekt, så er kodekset og dets frivillige ikke ansvarlige for fejl eller udeladelser i tekst, indhold eller kode. Al information bliver tilføjet "som det er", og brugen af kodekset er på eget ansvar. Leverandører, støtter og andre involverede i skabelsen, produktionen, og leveringen af WordPress Codex er på ingen måde ansvarlige for særlige, indirekte eller andre følgeskader ved brugen af kodekset. Se mere information om WordPress kodekset i [[Codex:About|Om Kodekset]].

== Frivillige ==

Uanset hvor du kigger (WordPress Support Forum [http://wordpress.org/support/ WordPress Support Forum], [http://codex.wordpress.org/ WordPress Codex], [irc://irc.freenode.net/wordpress <tt>#wordpress</tt> channel] eller nogle af [[Mailing Lists|mailinglisterne]]), vil du finde mange hjælpsomme personer, der er ivrige efter at give en hånd med stort set alle aspekter af WordPress.

Udsagn, synspunkter og holdninger, der udtrykkes af WordPress' frivillige står for deres regning. Selvom WordPress' frivillige gør hvad de kan for at give nyttig information, der er anvendelig og i WordPress' ånd, så kan de ikke garantere, at informationen er fri for fejl og mangler. Brug dine egne færdigheder og evner i forhold til den information, du gives af en WordPress-frivillig.

== Bidrag til WordPress ==

WordPress er en non-profit organisation, og bidrag til organisationen kan gives på flere måder, hvilket er beskrevet i  [[Contributing to WordPress]].

{{Stub}}

[[Category:Danish Codex]]