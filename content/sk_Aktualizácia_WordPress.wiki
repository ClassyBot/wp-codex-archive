{{Languages|
{{en|Updating_WordPress}}
{{es|Actualizar_WordPress}}
{{fr|Mettre_a_Jour_WordPress}}
{{fi|WordPressin päivittäminen}}
{{he|שדרוג וורדפרס}}
{{it|Aggiornare_WordPress}}
{{ja|WordPress のアップグレード}}
{{ka|ვორდპრესის განახლება}}
{{nl|WordPress updaten}}
{{pt-br|Atualizando o WordPress}}
{{ru|Обновление WordPress}}
{{sk|Aktualizácia WordPress}}
{{th|Updating_WordPress}}
{{zh-cn|升级 WordPress}}
{{zh-tw|升級WordPress}}
}}

Z času na čas môžete aktualizovať vašu inštaláciu WordPress na  [http://wordpress.org/download/ poslednú verziu].  Môže vás zaujať oznámenie o novej verzii na vašej nástenke, alebo sa dozviete o novej užitočnej funkcii či bezpečnostnej oprave. 


<strong>Upozornenie:Proces aktualizácie sa týka všetkých súborov a zložiek zahrnutých v hlavnej inštalácii WordPress. Toto zahrňuje všetky súbory jadra potrebné pre fungovanie WordPress, dva moduly  (Akismet a Hello Dolly) a jednu tému (Twenty Ten).  Ak ste v týchto súboroch urobili akékoľvek zmeny, tieto sa stratia.</strong>


=== Skontrolujte požiadavky ===
Nech je váš dôvod k aktualizácii akýkoľvek, pred jej začatím je najlepšie '''skontrolovať súčasné  [http://wordpress.org/about/requirements/ minimálne požiadavky] ''' ,aby ste sa utvrdili, že váš poskytovateľ hostingu má požadované verzie PHP a MySQL. (Ak si nie ste istí, túto informáciu by vám mal poskytnúť váš poskytovateľ hostingu.)

=== Zálohujte ===
Ďalší krok je '''zálohovanie vašej databázy'''. Všetky vaše príspevky a stránky sú uložené v databáze, takže by ste mali mať kópiu pre prípad, že by ste sa z akéhokoľvek dôvodu po aktualizácii rozhodli vrátiť k pôvodnej verzii. Ak si nie ste istí, ako zálohovať vašu databázu, podrobný návod nájdete v sekcii   [[WordPress Backups|Zálohovanie WordPress]].

=== Deaktivujte moduly ===
Posledným krokom prípravy je '''deaktivácia modulov'''. Tento krok nie je ''povinný'', ale niekedy nie je funkčnosť modulov zosúladená s poslednými verziami WordPress, a po aktualizácii spôsobujú problémy. Takže je tomu najlepšie predísť. Doplnky jednoducho deaktivujete na stránke nástenky [[Plugins_Installed_SubPanel|Správa modulov]], zmenou v roletovom menu  "Hromadné akcie" na "Deaktivovať" a kliknutím na "Použiť".

=== Pripravený k aktualizácii ===
Teraz keď už viete že ste pripravený k aktualizácii, vypli ste vaše moduly a máte svoju zálohu,  môžete začať s aktualizáciou.  

Sú dve možnosti aktualizácie – jednoduchšia je automatická aktualizácia ktorá funguje pre väčšinu užívateľov.  Ak nefunguje, alebo len dávate prednosť väčšiemu porozumeniu procesu, môžete sa riadiť podľa návodu k manuálnej aktualizácii.

== Automatická aktualizácia ==

Súčasné verzie WordPress (2.7+) zahŕňajú možnosť automatickej aktualizácie. Automatickú aktualizáciu môžete spustiť kliknutím na odkaz na banneri (ak tam je) novej verzie alebo v menu Nástroje -> Aktualizácia (alebo Aktualizácia na verziu 3).  

Na stránke "Aktualizovať WordPress", kliknite na "Automatická aktualizácia" pre spustenie procesu. To je všetko, čo by ste mali urobiť. Po skončení procesu by ste mali mať aktualizovanú verziu. 

Je treba spomenúť, že vaše súbory <strong>by mali byť vlastnené používateľom, pod ktorým pracuje váš Apache server</strong>, v opačnom prípade sa zobrazí dialógové okno pýtajúce sa na "informácie o pripojení," a zistíte, že bez ohľadu na to čo vyplníte, aktualizácia nebude možná. Pozrite sa na <code>[http://unixhelp.ed.ac.uk/CGI/man-cgi?chown man chown]</code>. Ak neviete, ktorý používateľ spravuje  httpd, mohol by vám pomôcť výstup <code>ps auxw | grep -E 'http|apache|www'</code> alebo <code>ps auxw</code>, pozrite [http://unixhelp.ed.ac.uk/CGI/man-cgi?ps man ps].

Automatická aktualizácia niekedy zlyhá, ak nepoužívate PHP5. Ak sa vám zobrazí správa o tom, že aktualizácia sťahuje .zip súbor, a potom sa nič nestane, môže to byť preto, že nepoužívate PHP5. Mnohí poskytovatelia hostingu ponúkajú PHP4 aj PHP5, a prepnutie je zvyčajne veľmi jednoduché, často len jediný vstup vo vašom .htaccess súbore. Ak nemôžete prepnúť do PHP5 a stretli ste sa s týmto problémom, riaďte sa návodom pre manuálnu inštaláciu nižšie.

Ak ste si prispôsobovali pôvodné alebo klasické témy bez toho, aby ste ich premenovali, nemali by ste používať automatickú aktualizáciu, keďže tá prepíše všetky vykonané zmeny – použite namiesto toho manuálnu aktualizáciu.

Ak vám  automatická aktualizácia z akéhokoľvek dôvodu nefunguje, nezúfajte a vyskúšajte aktualizovať manuálne.

== Manuálna aktualizácia ==

Toto je stručný návod, ak potrebujete viac, alebo ak sa pri aktualizácii v troch krokoch vyskytnú akékoľvek problémy,  pozrite sa na [[Upgrading_WordPress_Extended|Rozšírený návod pre aktualizáciu]].  

V tomto návode sa predpokladá že URL vášho blogu je  <code><nowiki>http://priklad.com/wordpress/</nowiki></code>. 

=== Krok 1: Nahradenie súborov WordPress ===

# Zaobstarajte si [http://wordpress.org/download/ posledný WordPress] .zip (alebo tar.gz) súbor. 
# Rozbaľte .zip súbor, ktorý ste si stiahli.
# Odstráňte staré <code>wp-includes</code> a <code>wp-admin</code> adresáre vo vašom web hostingu (cez váš FTP alebo shell prístup).
# S použitím vášho FTP alebo shell prístupu, nahrajte nové <code>wp-includes</code> a <code>wp-admin</code> adresáre do vášho web hostingu, prepísaním starých súborov. 
# Nahrajte jednotlivé súbory z novej <code>wp-content</code> zložky do vašej existujúcej <code>wp-content</code> zložky, prepísaním existujúcich súborov. NEVYMAŽTE vašu jestvujúcu  <code>wp-content</code> zložku. NEVYMAŽTE akékoľvek súbory alebo zložky vo vašom existujúcom <code>wp-content</code> adresári (okrem tých, ktoré boli prepísané novými súbormi). 
# Nahrajte všetky nové voľné súbory z koreňového adresára novej verzie do existujúceho wordpress koreňového adresára. 

POZNÁMKA – mali by ste nahradiť všetky staré WordPress súbory novými súbormi v adresároch <code>wp-includes</code> a <code>wp-admin</code> a podadresároch a taktiež v koreňovom adresári (ako index.php, wp-login.php atď.) O váš wp-config.php súbor sa nemusíte báť, je v bezpečí.  

Pri kopírovaní adresára wp-content buďte opatrní. Uistite sa, že kopírujete iba súbory z tohto adresára a nenahradzujete celý váš wp-content adresár. V tomto adresári sú vaše témy a moduly, takže ich budete chcieť zachovať. Ak ste si prispôsobili pôvodné alebo klasické témy bez toho, aby ste ich premenovali, uistite sa, že tieto súbory neprepíšete, inak stratíte vaše zmeny (aj keď ich môžete chcieť porovnať pre nové funkcie alebo opravy..). 

Nakoniec by ste sa mali pozrieť na súbor wp-config-sample.php, aby ste zistili, či neboli uvedené nové nastavenia, ktoré by ste si chceli pridať do vášho wp-config.php súboru.

=== Krok 1.5: Odstráňte súbor .maintenance  ===

Ak aktualizujete manuálne po zlyhaní automatickej aktualizácie, odstráňte súbor .maintenance z vášho WordPress adresára cez FTP. Toto odstráni oznam o  "zlyhaní aktualizácie".

=== Krok 2: Aktualizujte vašu inštaláciu ===
Navštívte vašu hlavnú WordPress administrátorskú stranu na /wp-admin. Možno sa budete musieť znovu prihlásiť. Ak je v tomto bode potrebná aktualizácia databázy, WordPress to zistí a zobrazí sa odkaz na URL ako  <code><nowiki>http://priklad.com/wordpress/wp-admin/upgrade.php</nowiki></code>. Kliknite na odkaz a riaďte sa pokynmi,  to aktualizuje vašu databázu aby bola kompatibilná s posledným kódom. Mali by ste to urobiť čo najskôr po Kroku 1.   

=== Krok 3: Urobte niečo pre seba ===

Ak máte spustenú vyrovnávaciu pamäť (cache), zmeny sa používateľom zobrazia rýchlejšie, ak ju v tomto bode vyčistíte (ak tak neurobíte, môže vás napríklad zmiasť číslo starej verzie v päte stránok, keď sa pôjdete pozrieť či aktualizácia pracuje správne).

Vaša inštalácia WordPress je úspešne aktualizovaná. Je to ten najjednoduchší spôsob bez    [[Installing/Updating_WordPress_with_Subversion|Aktualizácie WordPress s použitím Subversion]].

Teraz môžete o svojej aktualizácii napísať blog, prečítať si knihu alebo článok, ktorý ste odkladali, alebo si len pokojne na pár minút sadnúť a nechať svet okolo vás len tak plynúť.

== Posledné kroky ==

Vaša aktualizácia je hotová, takže môžete znovu povoliť vaše moduly. 
Ak máte problémy s prihlásením, vyskúšajte vyčistiť cookies vo vašom prehliadači.


== Troubleshooting ==

Ak sa vyskytli akékoľvek problémy, prvá vec, ktorú by ste mali urobiť je znovu prejsť všetkými krokmi v našich [[Upgrading_WordPress_Extended|Rozšírených pokynoch pre aktualizáciu]]. Táto stránka obsahuje aj informácie o najčastejšie sa objavujúcich problémoch.

Ak po aktualizácii zažívate problémy, stále môžete [[Restoring_Your_Database_From_Backup|obnoviť zálohu]] a nahradiť súbory tými z predchádzajúcej verzie z [http://wordpress.org/download/release-archive/ archívu].

[[Category:sk:Installation]]
[[Category:sk:Getting Started]]
[[Category:sk:UI Link]]
__NOTOC__