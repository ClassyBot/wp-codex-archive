== Benvenuto nel Forum di Supporto di WordPress ==
Questa pagina è un messaggio di benvenuto per il [https://it.wordpress.org/forums/ Forum]. Ci auguriamo che lo troverai come una risorsa utile, in quanto è destinato ad essere un manuale di «avvio rapido» più che una documentazione completa. Per favore gioca sempre pulito. Questa introduzione è progettata per aiutarti a trovare la tua strada sul forum e speriamo che inizierai a interagire il più presto possibile. Ci sono più informazioni disponibili su questo articolo di approfondimento di Codex, [[Using_the_Support_Forums| Utilizzo dei Forum di supporto]].

Prima di pubblicare, assicurati che stai scrivendo a riguardo la versione di WordPress self-hosted del sito WordPress.org e '''NON''' del sito WordPress.com. Se non sei sicuro, leggi questa spiegazione con le differenze [http://en.support.wordpress.com/com-vs-org/ WordPress.com vs WordPress.org].

Questi forum sono pensati per le applicazioni di core, temi e plugin che vengono distribuiti su WordPress.org. Non facciamo supporto su temi o prodotti commerciali.

== Prima di tutto fai una ricerca ==
Molte delle domande che vengono fatte nei forum, spesso sono già state pubblicate molte volte in passato e ricevono le stesse risposte ogni volta. Prima di iniziare una nuova discussione, ti preghiamo di provare prima a cercare la risposta nei forum. Sia i forum che il [http://codex.wordpress.org/ Codex] sono stati indicizzati da [http://www.google.com/ Google], quindi se non riesci a trovare la risposta con una ricerca nel forum, vale la pena di cercare anche su Google (es. digita su Google [https://www.google.it/search?q=site%3Ait.wordpress.org%2Fforums%2F+plugin SITE:it.wordpress.org/forums/ plugin], dove la parola '''plugin''' sta per il termine di ricerca solo all'interno dei forum). Se hai trovato una discussione che descrive un problema simile al tuo, leggila ma '''non''' scrivere in questa discussione per chiedere aiuto.

== Dove scrivere ==
Il forum è diviso in sezioni, ed ogni forum ha la sua breve descrizione sulla pagina iniziale. Per cortesia prova a scegliere la sezione più adatta per il tuo nuovo argomento, e posta il tuo argomento in una sola sezione. Il multi posting non è tollerato. Post duplicati saranno chiusi o cancellati. La creazione di ''propri'' topic è benvenuta. A meno che non stia usando la stessa versione di WordPress, sullo stesso server fisico, ospitato sullo stesso host, con gli stessi plugin, tema e configurazioni di chi ha scritto il post originale, '''non''' postare nel thread di qualcun'altro. '''Apri il tuo topic'''.

Se hai una domanda su un tema o un plugin specifico, ti suggeriamo di visitare la homepage del tema/plugin e di postare la tua domanda sulla pagina di supporto. Questo ha l'effetto di etichettare il post con il nome di quell'elemento, rendendolo più visibile all'autore e rendendo più chiaro ciò di cui parla il tuo post. In questa maniera è molto più probabile che tu possa ottenere una risposta. Per esempio, puoi trovare la pagina di supporto di [https://wordpress.org/plugins/jetpack/ Jetpack] [https://wordpress.org/support/plugin/jetpack qui]. La nuova form è in fondo alla pagina.

== Scegli un buon titolo per l’argomento ==
Quando inizi un nuovo argomento, provare a utilizzare un titolo appropriato. «Errore del database durante la creazione di un nuovo post» è un buon titolo. «SERVE AIUTO URGENTE!!!» non è un buon titolo. Un buon titolo può fare la differenza per ottenere aiuto o no.

==Inserisci un tag nel tuo topic==

I tag sono un ottimo modo per aiutare gli altri a trovare richieste correlate e ad aiutare gli sviluppatori a tenere traccia di specifiche funzionalità, quindi per favore considera questo quando aggiungi i tag al tuo topic. Per esempio, “REST API” potrebbe essere un ottimo tag per il topic riguardante l’argomento REST API, anziché “rest” che è un termine comune e non correlato ad alcunchè e quindi non è una buona scelta. Considera, inoltre, di evitare parole molto generiche come, “WordPress” e “problema”, perchè generalmente presumiamo che se sei qui è perché hai un problema con WordPress. Effettuare una ricerca prima di pubblicare è utile per vedere quali tag usano altri utenti con problemi simili.

== Includi quante più informazioni possibili ==
Metti giù tutti i dettagli possibili sul tuo hosting, la tua installazione di WordPress (plugins, temi, etc.), e descrivi bene il problema che stai avendo. Se vedi dei messaggi di errore, copiali parola per parola nel tuo messaggio. È meglio includere l'errore completo che riassumere – a volte la formulazione delle parole diventa davvero importante. Se hai fatto qualcosa prima di incontrare un problema, descrivi esattamente tutti i passaggi che hai fatto.

Puoi postare link a screenshot per illustrare meglio i problemi, ma non utilizzare gli screenshot al posto di un link al sito. I volontari del forum hanno bisogno di un link alla pagina web con il problema, per vedere l'esempio funzionante (o rotto).

== Link al tuo sito ==
Se stai chiedendo aiuto e la tua domanda è inerente uno specifico sito o una pagina, per cortesia fornisci un link al sito o alla pagina. Questo aiuterà gli altri quando proveranno ad aiutarti.
Ricorda, comunque, che il forum non è stato creato per essere un portale di link, perciò, troppi link, firme o link senza domande collegate, verranno moderati.
Questi link non saranno rimossi se non in estreme circostanze.

== Firme==
Le firme nelle discussioni saranno cancellate perchè causano confusione e distraggono dalle informazioni offerte.

== Avvisa in caso contenuti per adulti ==
Alcuni siti contengono contenuti che non sono adatti per un pubblico generale o per la visualizzazione mentre si è sul posto di lavoro. Per evitare di creare problemi a chi sta cercando di aiutarti, ti preghiamo di aggiungere '''NSFW''', sia al titolo che al contenuto del tuo post, e anche il tag NSFW, come un avvertimento per gli utenti del forum se pensi che il tuo sito rientra in questa categoria. (In caso contrario, il tuo post / link sarà rimosso.)

NSFW sta per Not Safe For Work (non appropriato, non sicuro al lavoro).

== Non sollecitare una risposta tramite «Up» dei post ==
Non cercare di portare i post in evidenza solo perché non hai ricevuto una risposta veloce. Portando un post in alto («Up») non gli aiuta di essere notato. I volontari che cercano di dare le risposte alle domande guardano prima di tutto i post senza una risposta. Se commenti il tuo stesso post solo per portarlo in alto, questo sparisce dalla lista dei post in «[https://it.wordpress.org/forums/view/no-replies/ Discussioni senza risposte]».

Spiegazione più lunga:

Abbiamo un modo di rintracciare le discussioni che non hanno risposte e registriamo quei post qui: https://it.wordpress.org/forums/view/no-replies/ – Questo elenco mostra ogni discussione che non ha ricevuto una risposta. Per una risposta, intendiamo un post che non ha ricevuto risposte o commenti. Quando la tua discussione scompare dalla prima pagina del forum la sua probabilità di essere scoperta si riduce, come già immagini, ma con la lista «Discussioni senza risposte», le possibilità per la tua discussione di essere vista aumentano. Soprattutto quando qualche aiutante usa questa lista per dare priorità su altre discussioni già con delle risposte. La tua discussione senza una risposta sarà ancora in vita sulla lista «Discussioni senza risposte», anche se non sarà più sulla prima pagina del forum. Quando la tua discussione riceve una risposta, poi non compare più nella lista «Discussioni senza risposte». Non ha importanza la maggior parte delle volte perché le persone che hanno risposto sono lì per aiutarti, ma ha importanza quando sei solo tu a rispondere a te stesso. Potresti pensare che stai aiutando il tuo caso, portando l'argomento in cima alla lista, ma in realtà, ti stai facendo solo l'ingiustizia da solo a lungo andare. Dovresti proprio considerare il lungo termine, in quanto su questi forum, condotti da volontari, le persone potrebbero davvero sforzarsi per cercare di fornirti un supporto rapido.

Se vuoi aiutare, non usare questa tecnica di «Up» dei post.

I moderatori del forum cancelleranno i commenti di «Up» se li troveranno. Questo solo per aiutarti a tornare nella lista «Discussioni senza risposte», dove hai maggiori probabilità di ottenere una risposta.

== Postare codice ==
Quando hai bisogno di aiuto con del codice, ci aiuterebbe se tu lo potessi postare nel forum.

Detto ciò, dobbiamo davvero, ''davvero'', ''davvero'' ricordarti di mettere il tuo codice racchiuso tra apici inversi (`) per evitare che sia analizzato dal software del forum (cosa che lo renderebbe anche illeggibile). Seleziona il codice nell’editor e fai clic sul bottone "code" per racchiuderlo tra apici inversi. Non devi contrassegnare ogni linea, basta soltanto la sezione (come faresti per un blocco di citazioni).

Se non fai ciò, ci sono alte possibilità che il tuo post venga segnalato come spam dal tool automatico e dovremo sistemarlo per te.

== Postare lunghi spezzoni di codice ==
Quando posti lunghi spezzoni di codice, può capitare che il thread divenga difficile da leggere. In alternativa ti preghiamo di copiare il tuo codice in un [http://pastebin.com/ Pastebin] oppure utilizzando [https://gist.github.com/ Gist], mettendo nel post un link a queste risorse.

E' difficile dire cosa si intenda per un lungo spezzone di codice. Certo se pensi di postare un intero file php/css/js, mettilo su pastebin. Aldisotto delle 100 linee di codice, ti chiediamo di usare il tuo buon senso. Considera che stai chiedendo supporto gratuito, ed è molto più semplice leggere su pastebin/gist che un intero blocco di 150 linee di codice pieno di tabulazioni. Scorrere il testo avanti e indietro, su e giù, farsi un'idea del codice all'interno di una piccola finestra di testo fa perdere tempo e distrae dal vero obbiettivo, ovvero rispondere alla domanda.

'''Nota:''' Qualsiasi cosa to posti nel forum o in un pastebin, è pubblico. Tutti possono vederlo. Non ci scrivere password o informazioni personali.

== Offerte di pagamento ==
WordPress è un software gratuito, e questo è un forum gratuito, per cui scoraggiamo di chiedere supporto a pagamento.  Nei forum inoltre non ci servono rilanci di offerte. Se posti richiedendo supporto a pagamento fornendo informazioni di contatto, il tuo thread '''non''' sarà cancellato, ma sarà chiuso.
Se non hai postato informazioni di contatto, potremmo chiederti di aggiungerle. A quel punto il thread sarà chiuso.

Ogni thread che offre qualsiasi servizio a pagamento può essere chiuso senza preavviso. Non siamo contrari al servizio a pagamento, ma questi forum non sono il posto giusto per pubblicarli. In alternativa utilizzate [http://jobs.wordpress.net/ WP Jobs].

I volontari del forum potrebbero consigliarvi di richiedere supporto professionale su  [http://jobs.wordpress.net/ WP Jobs]. Non prendetelo come un comportamento scostante. E' che probabilmente la vostra richiesta di supporto risulta aldisopra delle possibilità del forum stesso.

== Offerte di soluzioni a pagamento ==
Per favore, non offrire soluzioni a pagamento nelle risposte che posti su questi forum. Se vuoi aiutare nei forum, aiuta nei forum. Se cerchi lavoro, fallo su [http://jobs.wordpress.net/ WP Jobs]. Ci piacciono le persone che sbarcano il lunario grazie a WordPress, ma stiamo cercando di mantenere i forum di supporto gratuiti ... gratuiti.

== Prodotti a pagamento ==
Se utilizzi un tema o un plugin a pagamento ed hai bisogno di supporto, utilizza i rispettivi canali di supporto ufficiali. Al fine di essere araldi della community di WordPress, ed incoraggiare innovazione e progresso, pensiamo sia importante indirizzare le persone su quei canali ufficiali. Così facendo lo sviluppatore riceverà gli introiti di cui ha bisogno per migliorare WordPress nel suo insieme.

I volontari del forum inoltre non hanno accesso ai prodotti commerciali, per cui non possono dare risposte precise su difetti di temi e plugin commerciali. Questa è un'altra ragione per cui i volontari vi indirizzeranno verso chi vi ha fornito il prodotto. I fornitori sono responsabili del supporto dei loro prodotti commerciali.

== Dove è finito il mio post? ==
Se lasci il forum ed al rientro non riesci più a trovare la discussione, puoi vedere una lista di tutte le discussioni a cui hai contribuito, o che hai iniziato, sulla tua pagina di profilo. Per visualizzare il tuo profilo fai clic sul link «View your profile» in alto a destra nella testata di ogni pagina del forum.

'''Nota:''' Il link "View your profile" è visibile solo dopo aver effettuato il login. Magari vuoi [https://wordpress.org/support/bb-login.php effettuare il login adesso], se non lo hai ancora fatto.

Se sei certo di aver postato, ma non riesci a trovare il post, può darsi che sia stato intercettato dal nostro infaticabile filtro anti-spam. Nel caso, niente panico. Uno dei nostri volontari lo visionerà e lo renderà di nuovo disponibile, di solito nel giro di un’ora. Puoi essere considerato spammer se fai troppi post in rapida successione, oppure se i tuoi post sono simili (già, il filtro controlla anche quello). Succede a tutti almeno una volta. Non è il caso di preoccuparsi troppo.

== Dare una mano ==
Se sei qui per dare una mano, puoi trovare una lista rapida di argomenti senza risposta utilizzando il link «[http://wordpress.org/support/view/no-replies Discussioni senza Risposte]» in fondo alla pagina iniziale.  Il filtro «Discussioni senza Risposte» è spesso utilizzato dai volontari per vedere le domande in sospeso. Questo è un altro buon motivo per non reiterare gli argomenti (bumping). Si tratta di una pratica scoraggiata, ed i «bump» possono essere cancellati dai moderatori.

Se stai dando una mano, fai del tuo meglio per assistere la persona che sta avendo problemi, non utilizzare il tuo supporto come scusa per promuovere il tuo sito/tema/plugin. È una pratica malvista.

Allo stesso modo, ti chiediamo di non richiedere compensi, offrire lavori, oppure dirottare la conversazione su canali privati. Lo scopo di dare una mano sui forum di WordPress.org è di dare una mano <em>sui</em> forum. Ricorda, non vogliamo fare la fine di [http://xkcd.com/979/ questo tizio]. Fa in modo che la prossima persona che farà ricerche sullo stesso argomento possa trovare le risposte.

== Segnalare discussioni ==
Per segnalare un post malevolo (spam ecc.), aggiungi l'etichetta 'modlook' alla discussione. Questo feed è costantemente sotto l'occhio del team dei moderatori. 

L'etichetta modlook è '''solo per segnalare problematiche attinenti al forum stesso''' - l'abuso di questa etichetta al fine di attirare l'attenzione del moderatore sulla tua richiesta di supporto non sarà ben vista. Non mettere l'etichetta modlook sulla tua richiesta di supporto, mettila su cose tipo spam, persone che si fanno pubblicità utilizzando i post, o discussioni duplicate. Cose che il moderatore del forum dovrebbe visionare e correggere.

Nota che non è necessario sottolineare il problema effettivo, tipo con un post o un'etichetta aggiuntiva. I nostri moderatori sono abbastanza navigati. Scrutineranno la discussione e troveranno il problema da soli, e lo tratteranno di conseguenza. Informazioni aggiuntive richiederanno maggior lavoro di ripulitura da parte loro, per cui non aggiungerle a meno che tu non pensi che la natura del problema sia poco chiaro, tipo post doppi (o quadrupli).

== Mailing List del Forum ==
Se desideri discutere un aspetto del forum, o segnalare un problema col forum stesso, puoi aggiungerti ad una mailing list a
http://lists.automattic.com/mailman/listinfo/wp-forums

Nota che questa mailing list ha lo scopo di discutere problemi col forum di supporto stesso, piuttosto che per segnalare tuoi problemi con WordPress. E' utilizzata perlopiù da moderatori del forum e da altri volontari attivi per discutere di codice e di altre problematiche comportamentali relative ai forum. Chiunque può aggiungersi e leggere la lista, ma il suo scopo è di facilitare le comunicazioni tra coloro che cercano, da volontari, di migliorare il forum.

== Chiusura dei Post ==
I post sono chiusi ''automaticamente'' dopo 12 mesi, nel caso non ci siano nuove repliche. Ci riserviamo anche il diritto di chiudere post ritenuti non produttivi per la community. 

Normalmente i post improduttivi vengono cancellati, ma nel caso abbiano una qualche rilevanza vengono semplicemente chiusi in modo da conservare le informazioni, anche se la discussione viene interrotta. E' il caso, ma senza alcun tipo di restrizione, di post sui seguenti argomenti: raccomandazioni su servizi di Hosting (pro e contro), discussioni fuori tema (p.es. non WordPress), argomenti vecchi/datati, problemi risolti con certezza, frasi offensive o antagonismo, offerte di compenso.

Può succedere che i post vengano cancellati al momento della pubblicazione. Vuol dire che sono stati indirizzati nella coda dello spam, tramite un processo automatizzato non esente da errori. Nel caso, un moderatore lo deve togliere dalla coda di spam (manualmente), processo che può richiedere un po' di tempo.  Si ringrazia per la pazienza!

== Essere «sotto osservazione» o bandito ==
Può accadere che sia una giornataccia, e che i tuoi post siano segnalati e che richiedano approvazione da parte di un moderatore. Utilizziamo questa tattica per placare gli animi, non è per forza un marchio d'infamia. Significa che il tuo comportamento si è fatto notare in senso negativo, e che ti vogliamo tenere un po' sott'occhio. Se accade, devi essere paziente. Controlleremo e approveremo i tuoi post si spera in tempi brevi, oppure li modificheremo aggiungendo una replica, sottolineando cosa non va.

Se, purtroppo, il tuo comportamento peggiora, sarai bandito. In questo caso non c'è una regola precisa, ma se sei sferzante, usi frasi offensive, muovi accuse infondate, invii messaggi intimidatori via email, oppure metti in dubbio l'autorità dei moderatori, può capitare che tu sia bandito. In generale non comportarti in maniera molesta. Sei adulto, sai come ci si relaziona con gli altri. Ci aspettiamo che tu lo faccia, ma se non lo fai, o non ci riesci, sarai bandito.

Molestare ''chiunque'' è vietato, e se lo fai sarai bandito.

Se i tuoi post vengono moderati o reputati spam, non farti prendere dal panico, rilassati e magari fa' una pausa. Saremo sempre qui.

== Cancellazione / Modifica dei Post ==
Ci riserviamo il diritto di cancellare argomenti o post che sono fuori tema oppure a detrimento della community, comunque cancellare o modificare post del forum '''non''' è la nostra linea di condotta abituale, a meno che non si tratti di spam, atteggiamenti offensivi, illegali o del tutto abusivi. Non cancelleremo il tuo post o elimineremo un tuo link solo perché per un dato termine i motori di ricerca danno la precedenza al forum piuttosto che ai tuoi effettivi URL. 

Gli utenti possono modificare un post fino a 35 minuti dal suo invio. Passato questo termine, il post può essere modificato solo dai moderatori.

Quando un post è generato e la gente contribuisce alla risoluzione del problema, la discussione diventa parte delle risorse della community a beneficio di tutti, e la rimozione di un post inficia questo valore aggiunto.

'''Argomenti (topics) del forum saranno modificati o cancellati a discrezione dei moderatori solo se rappresentano un effettivo problema legale o di sicurezza.'''

Non postare nulla che non possa diventare di pubblico dominio. Cancelleremo materiale solo in casi estremi, ma ‘...il mio ranking!’ non sarà mai una ragione valida. (Ricorda che anche altri siti fanno copie d'archivio dei forum, e su questo non abbiamo nessun controllo.) 

'''Attenzione Autori di Plugin/Temi:''' Se gli utenti si lamentano del vostro prodotto, anche se sono in torto, non cancelleremo i loro post. E' vostra responsabilità di rappresentare voi stessi al meglio e di educare gli utenti. Anche se la vostra attività di sviluppatore è puramente ludica, la vostra reputazione dipende più da come gestite le lamentele degli utenti piuttosto che da come loro trattano voi.

== Cancellazione degli Account ==
Gli account non possono essere cancellati, neanche per spammer conclamati, a causa di limitazioni tecniche del sistema. Se non vuoi più usare i forum, disconnettiti e basta. Ci mancherai!

I nomi utente non si possono modificare. Se ne vuoi usare uno nuovo, crealo e smetti di usare quello vecchio.

Ci sono un'infinità di sistemi che interagiscono con il tuo account dei forum: i forum di supporto, i blog di sviluppo, l'SVN del core, dei plugin, dei temi, dei meta e così via. E' una pura questione tecnica, che purtroppo ti limita nelle scelte o magari ti fa rimpiangere di avere un nome utente poco professionale, ma è quello che abbiamo a disposizione.

==Contattare i Moderatori==
Dato che i nostri moderatori sono dei volontari, se hai bisogno del loro aiuto per un problema qualsiasi, posta la tua richiesta nel forum ed etichettala con il termine "modlook" - qualcuno verrà a dare un'occhiata.  Non abusare dell'etichetta, o il tuo account verrà disabilitato.

'''Se utilizzi l'etichetta modlook per attirare l'attenzione sulla tua richiesta, rischi che il tuo account venga disabilitato.'''

Aspettare i moderatori 'sotto casa' e riempirli di email può essere considerata una molestia, quindi per favore, prima di premere invio o di riempire i loro moduli di contatto, ricorda che si tratta di esseri umani, ed insultarli solo perché non hanno cancellato il tuo post (o perché l'hanno fatto), non è una bella cosa.

== Robaccia ==
'''Ovvero cosa NON fare...'''

Dobbiamo far sì che i forum siano amichevoli, quindi, occasionalmente, le discussioni saranno moderate.  Questo vuol dire qualsiasi cosa tra la piccola modifica di un post alla rimozione totale di un argomento e la disattivazione di un account. Non ci sarebbe nemmeno bisogno di dirlo, ma qui sotto troverete una lista del perfetto candidato alla moderazione -

* I membri del forum non devono postare i loro indirizzi email, né richiederli ad altri oppure chiedere di continuare la conversazione su altri canali.
* Gli autori di plugin e temi possono postare i loro URL di contatto o addirittura le loro email <em>nei sotto-forum a loro dedicati</em>, ma deve trattarsi di casi eccezionali.
* I membri del forum, inclusi autori di temi e plugin, non devono mai richiedere privilegi di accesso amministrativi o FTP a server, MySQL, o istallazioni WordPress.
* Molestie. Questo dovrebbe essere semplice, ma non molestate o abusate del prossimo. Non inviategli email di insulti. Non li stalkerate via twitter.
* Spam e link commerciali, post duplicati, post offensivi e dileggianti, post senza contenuto, oppure riferimenti a materiale per adulti che non sia stato segnalato come NSFW (che non si possa aprire su un terminale dell'ufficio). 
* Scrivere tutto a lettere maiuscole. È come urlare ed è antipatico. Nota che questa lista non è esaustiva. Ogni post è giudicato per quel che è. 
* Chiedere aiuto per temi/plugin a pagamento. Noi NON offriamo supporto per temi a pagamento dato che il supporto lo avete già pagato al momento dell'acquisto, e non è questo il luogo per consulenze professionali. Se poi qualcuno vuole aiutare, ben venga.

Questo è quanto. Divertitevi nei forum!  Ah… E quando avete finito, etichettate la vostra richiesta come «Risolta».  Grazie.

[https://it.wordpress.org/forums/ Fai clic qui per tornare ai Forum]

[[Category:Forum]]
[[Category:WordPress Help]]