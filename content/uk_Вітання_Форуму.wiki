{{Languages|
{{en|Forum Welcome}}
{{es|Bienvenida al Foro}}
{{ja|フォーラムへようこそ}}
{{pt-br|Bem-vindos ao Fórum de Suporte}}
{{ro|Bine ai venit pe Forum}}
{{uk|Вітання Форуму}}
{{ru|Приветствие Форума}}
}}

== Вітаємо на Форумі Підтримки WordPress ==
Ця сторінка є вітальним повідомленням [http://wordpress.org/support/ Форумів Підтримки]. Ми надіємось що вона буде для вас корисним ресурсом, так як вона задумана швидше як “Посібник для Швидкого Початку роботи” ніж повна документація. Будь ласка, грайте чесно. Цей вступ створений щоб допомогти вам зорієнтуватися на форумах, і з надією допомогти вам розпочати роботу якнайшвидше. В розширеній статті Кодексу, [[Using_the_Support_Forums|Використання Форумів Підтримки]], доступно більше інформації.

Перед тим як залишити допис, впевніться що ви пишете про сайт WordPress.org, який розміщений на окремому хостингу, а '''НЕ''' про сайт на WordPress.com. Якщо ви невпевнені, прочитайте [http://en.support.wordpress.com/com-vs-org/ WordPress.com і WordPress.org].

Ці форуми створені для обговорення базової програми, тем і плагінів що поширюються на WordPress.org. Ми не надаємо підтримки для комерційних плагінів та тем.

== Спочатку Пошук ==
Багато питань що задаються на форумах вже задавалися в минулому багато разів, і отримували однакові відповіді кожен раз. Перед створенням нової теми спробуйте, будь ласка, пошукати на форумах відповідь. І форуми, і [http://codex.wordpress.org/ Кодекс] індексовані пошуковою системою [http://www.google.com/ Google], тому якщо ви не можете знайти відповідь на ваше запитання пошуком форуму — варто також спробувати пошук Google (тобто ввести щось на кшталт SITE:wordpress.org/support widget). Якщо ви знайшли тему, яка описує схожу на вашу проблему, неодмінно прочитайте її, але не пишіть в тій темі що вам потрібна допомога.

== Де Писати ==
Форум поділений на розділи, кожен з яких має власний опис на головній сторінці. Будь ласка, оберіть для вашої нової теми відповідний розділ і створюйте тему тільки в одному розділі. Створення багатьох тем стосовно одного питання не схвалюється. Повторні теми будуть закриті або видалені. Схвалюється створення вашої власної теми. Якщо ви і людина що створила тему не використовуєте однакову версію WordPress на тому ж самому фізичному сервері, не користуєтеся послугами тієї ж самої хостингової компанії і не використовуєте однакові плагіни, теми і налаштування — '''не пишіть''' в цій темі. '''Створіть власну тему'''.

Якщо ви маєте питання щодо конкретної теми чи плагіна, тоді ми радимо спочатку перейти до цієї теми чи плагіна у відповідному розділі сайту WordPress.org ([https://wordpress.org/themes/ Теми], [https://wordpress.org/plugins/ Плагіни]), і після цього, використовуючи посилання "Write a New Topic", створити власну тему на форумі про цю тему чи плагін. Таким чином ваша нова тема на форумі буде краще видима автору теми чи плагіна і буде зрозуміліше про що вона. Також це збільшить вірогідність отримання відповіді.

== Виберіть Хороший Заголовок Теми ==
Коли ви створюєте нову тему на форумі — використовуйте доречний заголовок. “Помилка Бази Даних при створенні нового допису” — це хороший заголовок. “ТЕРМІНОВО ДОПОМОЖІТЬ БУДЬ ЛАСКА!!!” — це поганий заголовок. Заголовок може вплинути на те, отримаєте ви відповідь чи ні.

== Додайте Стільки Відомостей, Скільки Можливо ==
Напишіть все що можете про ваше хостингове середовище, особливості вашого сайту (версія WordPress, плагіни, теми, особливі налаштування, тощо) та про вашу проблему. Якщо з’являються помилки — скопіюйте їх у вашу тему на форумі слово в слово. Якщо ви щось робили перед тим як стикнулися з проблемою — детально опишіть що ви робили.

Можете додати посилання на знімки екрану щоб зобразити вашу проблему, але не використовуйте знімки екрану замість посилання на ваш сайт. Добровольцям форуму, зазвичай, потрібне посилання на проблемну сторінку.

== Посилання на Ваш Сайт ==
Якщо ви просите про допомогу і ваше питання стосується конкретного сайту або сторінки — будь ласка, додайте посилання. Це може допомогти іншим коли вони спробують вам допомогти.

Але пам’ятайте, що форум не створювався як портал посилань, тож надмірне використання посилань буде модероване, так як і підписи чи посилання, які не стосуються питання.

Також прийміть до уваги і те, що посилання не будуть видалятися в майбутньому, якщо не буде надзвичайних випадків.

== Підписи ==
Підписи в темах будуть видалені, так як вони призводять до безладу і відволікають від інформації та наданої допомоги.

== Попереджайте про Вміст Для Дорослих ==
Деякі сайти містять вміст, який не підходить для широкого загалу чи перегляду на робочому місці. Щоб допомогти людям, які захочуть вам допомогти, уникнути проблем — додайте, будь ласка, абревіатуру '''NSFW''' до заголовка чи вмісту вашої теми на форумі, а також додайте до вашої теми позначку '''NSFW''', яка буде попередженням що ваш сайт підпадає під цю категорію. Інакше ваша тема / посилання можуть бути видалені.

'''NSFW''' означає “Not Safe For Work”, українською – “Небезпечно для роботи”.

== Уникайте “Bumping” ==
Тобто не намагайтеся підняти вашу тему в пошуку, залишаючи власні дописи. Це не допоможе вашій темі стати більш замітною. Добровольці, які хочуть допомогти, спершу шукають теми без відповідей. Якщо ж ви підіймете вашу тему, залишивши власний допис, то вона зникне зі списку тем “Без Відповідей”.

Довша відповідь: У нас є спосіб відстеження тем, які ще не мають жодної відповіді, і ми зберігаємо ці теми тут: http://wordpress.org/support/view/no-replies — Цей список відображає кожну тему без відповіді. Під “отриманням відповіді” ми маємо на увазі отримання хоч одного допису / коментаря / відповіді. Коли ваша тема зникає з першої сторінки форуму, її вірогідність бути знайденою зменшується, але доки вона залишається в списку тем “Без Відповіді” ця вірогідність зменшується не так сильно. Особливо коли добровольці використовують цей список вважаючи теми без відповіді важливішими. Ваша тема без відповіді буде в списку тем “Без Відповіді” навіть якщо її вже немає на першій сторінці форуму. Якщо ж у вашій темі вже є  допис / коментар / відповідь, то вона зникає зі списку тем “Без Відповіді”. У більшості випадків це не має значення тому, що люди відповідають, намагаючись вам допомогти, але це має значення коли ви відповідаєте самі собі. Вам може здаватися що підіймаючи в списку вашу тему ви робите краще, але в дійсності це приносить шкоду в довгостроковій перспективі.

Якщо вам потрібна допомога — не підіймайте свою тему на форумі власними дописами.

Модератори видаляють такі дописи щоб допомогти вашій темі повернутися в список тем “Без Відповіді”, де вірогідніше отримати відповідь.

== Додавання Коду ==
Якщо вам потрібна допомога з кодом, буде краще якщо ви його додасте.

Але дуже, ''дуже'', '''дуже''' важливо щоб ви пам’ятали брати ваш код у зворотні лапки (`) щоб код не виконувався (інакше код стане нечитабельним). Щоб взяти код у зворотні лапки виділіть його в редакторі повністю (а не кожен рядок окремо) і натисніть клавішу “code”, це дуже схоже на додавання цитат.

Якщо ви цього не зробите, то найвірогідніше ваш допис буде автоматично помічений як спам, після чого ми будемо змушені виправляти його самотужки.

== Додавання Великого Шматка Коду ==
Коли ви додаєте великий шматок коду це часто створює труднощі при читанні. Тому ми просимо вас, будь ласка, вставляйте ваш код в [http://pastebin.com/ Pastebin] або [https://gist.github.com/ Gist] і додавайте у ваш допис тільки посилання на ваш код.

Що являє собою великий шматок коду? Важко сказати. Безумовно, якщо ви копіюєте цілий PHP/CSS/JavaScript файл — скористайтеся одним з вищевказаних сервісів. Для чогось меншого ніж 100 рядків, вирішуйте самі. Але враховуйте що ви просите людей про безкоштовну допомогу, а читати код '''набагато''' легше в Pastebin чи Gist.

'''Важливо:''' все, що ви розміщуєте на форумі, в Pastebin чи в Gist, стає публічним. Це означає що це може бачити будь-хто. Не пишіть там паролі чи інші особисті відомості.

== Пропонування Оплати ==
WordPress – це вільне програмне забезпечення, цей форум також є вільним, тому пропонування оплати за допомогу не схвалюється. Також нам не потрібні на форумі суперечки щодо ціни. Якщо ви пропонуєте оплату за допомогу і ви додали контактні відомості, ваша тема '''не''' буде видалена, але вона буде закрита. Якщо ж ви не додали контактні відомості, ми можемо попросити вас це зробити. Потім тема буде закрита.

Будь-яка тема, в якій пропонуються платні послуги, може бути закрита будь-коли. Ми не проти платних послуг, але ці форуми для них не місце. Будь ласка, використовуйте для цього [http://jobs.wordpress.net/ WP Jobs].

Добровольці форуму можуть вам порадити шукати професійну підтримку на  [http://jobs.wordpress.net/ WP Jobs]. Будь ласка, сприймайте це як добру пораду, а не як прояв неповаги. Основна причина такої поради в тому, що вам може бути потрібно більше допомоги ніж цей форум може надати.

== Пропонування Роботи ==
Будь ласка, не пропонуйте роботу в своїх дописах на цих форумах. Якщо ви хочете допомагати на форумах — допомагайте на форумах. Якщо ви шукаєте роботу — будь ласка, робіть це на [http://jobs.wordpress.net/ WP Jobs]. Ми тільки “за” щоб люди заробляли на життя разом з WordPress, але все ж таки це '''безкоштовний''' форум підтримки.

== Платні Продукти ==
Якщо ви користуєтесь платною темою чи плагіном і потребуєте допомоги, будь ласка, скористайтеся їхньою офіційною підтримкою. Щоб бути хорошими помічниками спільноти WordPress і сприяти прогресу та інноваціям — ми вважаємо важливим скеровувати людей до офіційних ресурсів. Це забезпечить розробників доходом, який потрібен щоб робити WordPress ще кращим.

Також, добровольці форуму не мають доступу до платних продуктів, тому вони не зможуть дізнатися чому ваша тема чи плагін не працює належним чином. Є ще одна причина чому добровольці направляють вас до розробників платних продуктів. Вона полягає в тому, що розробники відповідальні за підтримку їхніх власних платних продуктів.

== Куди Дівся Мій Допис? ==
Якщо ви залишили форуми і, повернувшись, не можете знайти свою тему — ви будь-коли можете переглянути на сторінці вашого облікового запису список всіх тем, які ви створили або залишали дописи. Щоб переглянути свій обліковий запис натиніть "View your profile" зверху справа на будь-якій сторінці форуму.

'''Важливо:''' посилання "View your profile" доступне тільки після того, як ви увійшли. Ви можете [https://wordpress.org/support/bb-login.php увійти зараз], якщо ви ще цього не зробили.

Якщо ви знаєте що писали, але все одно не можете знайти це, можливо ваш допис заблокований нашим спам фільтром. Не панікуйте якщо так сталося. Зазвичай один з добровольців опрацьовує такий допис не більше ніж за годину. Ваш допис може бути заблокований як спам якщо ви пишете багато разів поспіль, або ж якщо ваші дописи однакові. Це стається майже з кожним учасником форуму хоча б раз. Не хвилюйтеся з цього приводу.

== Допомога Іншим ==
Якщо ви прийшли допомагати іншим, то спочатку ви можете переглянути теми “[http://wordpress.org/support/view/no-replies Без Відповіді]”, посилання на які знаходиться внизу головної сторінки. Фільтр тем “[http://wordpress.org/support/view/no-replies Без Відповіді]” часто використовується добровольцями щоб знайти наступне питання для надання відповіді. Також це хороша причина, чому не варто підіймати свою тему власним дописом. Крім того, що це не схвалюється, такий допис ще й  може бути видалений модератором.

Якщо ви допомагаєте іншим — робіть все можливе для вирішення проблеми людини, яка цього потребує та не використовуйте свою підтримку як виправдання для поширення власного сайту, теми чи плагіна. Така поведінка не схвалюється.

В той же час ми вас просимо не вимагати оплату, не просити роботу та не пропонувати перенести розмову в приватне місце. Суть допомоги іншим на форумах WordPress.org в тому, щоб допомагати людям '''на''' форумах. Дайте можливість іншій людині, яка стикнулася зі схожою проблемою, також знайти відповідь.

== Скарги ==
Щоб поскаржитися на допис (через спам чи щось інше), додайте до теми позначку “modlook”. Такі теми постійно перевіряються командою модераторів.

Позначка “modlook” призначена '''тільки для повідомлення про проблеми, які пов’язані з форумом''' – зловживання цією позначкою з метою привертання уваги модератора до свого питання '''не''' буде сприйняте з добротою. Не ставте позначку “modlook” на своє питання, ставте її коли бачите в темі спам, використання підписів під дописами, або на повторну тему. Тобто ставте “modlook” коли в темі є речі, які має побачити та виправити модератор.

Зауважте що не завжди необхідно вказувати на проблему. Наші модератори розумні. Вони переглянуть тему та знайдуть проблеми самотужки, і будуть вирішувати її належним чином. Додавання вами своїх зауважень просто додасть їм більше роботи, тому будь ласка, не робіть цього якщо тільки ви не вважаєте що суть проблеми дуже розмита, наприклад якщо це повторна тема.

== Поштовий Список Форуму ==
Якщо ви хочете обговорити якийсь аспект форуму, або повідомити про проблему з самим форумом, ви можете приєднатися до відповідного поштового списку за цим посиланням http://lists.automattic.com/mailman/listinfo/wp-forums

Зауважте що цей поштовий список використовується для обговорення питань, пов’язаних з самим форумом, а не для додавання ваших проблем з WordPress. Переважно цей список використовується модераторами форуму та іншими постійними добровольцями для обговорення питань, пов’язаних з кодом та функціональністю форумів. Хоча цей список доступний будь-кому, він призначений для людей, які хочуть зробити форум кращим та зручнішим для спілкування.

== Закривання Тем ==
Теми ''автоматично'' закриваються через 12 місяців, якщо за цей час не було жодної відповіді. Ми також залишаємо за собою право закривати некорисні для спільноти теми.

В той час як багато некорисних тем видаляються, деколи вони несуть певну користь і їх просто закривають щоб залишити інформацію доступною іншим, хоча в цьому випадку вже не можна продовжувати обговорення. Вони включають, серед інших, теми на таку тематику: поради щодо Хостингу (“за” і “проти”), обговорення не по темі (наприклад теми не про WordPress), старі або неактуальні теми, остаточно вирішені теми, теми що містять надмірну грубість чи антагонізм, а також теми з запитом платної підтримки.

Деколи ви можете помітити що ваші теми закриваються як тільки ви їх додаєте. Це означає що вони заблоковані автоматичним спам фільтром, який час від часу може спрацьовувати помилково. Якщо таке трапляється, модератор повинен розблокувати вашу тему вручну, тому це може зайняти деякий час. Будь ласка, будьте терпеливі!

== Якщо Ви Заблоковані або “Під Наглядом” Модератора ==
Деколи, коли в когось “поганий день”, його (її) дописи можуть бути позначені для перевірки модератором. Не потрібно сприймати це як щось погане. Просто це означає що ваша поведінка чимось привернула нашу увагу і ми хочемо за вами поспостерігати. В цьому випадку просто будьте терплячі. В більшості випадків ми будемо досить швидко переглядати та підтверджувати ваші дописи, або ж будемо виправляти їх і відповідати, вказуючи що не так.

Хоча якщо ваші дії загострюватимуться — вас заблокують. Важко описати типову поведінку, яка може призвести до того, що вас заблокують. Але загалом, якщо ви почнете проявляти агресію, ображати людей, когось в чомусь звинувачувати, слати людям неприємні повідомлення, або ставити під сумнів компетентність модераторів, то вас можуть заблокувати. Основне правило — будьте хорошою людиною. Ви дорослий (доросла) і ви знаєте як поводитись.

Непокоїти людей не можна, за це також можуть заблокувати.

== Видалення та Редагування Дописів ==
Ми залишаємо за собою право видаляти теми форуму чи дописи не по темі та шкідливі для спільноти теми. Хоча, зазвичай, ми '''не''' видаляємо дописи якщо вони не містять спам, турбуючий, відверто образливий чи незаконний вміст. Ми не видалятимемо ваш допис чи посилання просто тому, що пошукова система за певним запитом показує форум вище ніж ваш сайт.

Користувачі можуть редагувати допис на протязі 60 хвилин після його додавання. Після цього це зможе робити тільки модератор.

Коли створено нову тему і люди залишають свої відповіді на поставлене питання, це стає корисним для спільноти джерелом інформації, а видалення дописів зменшує його цінність. У надзвичайних випадках можна попросити модератора видалити особисту інформацію, яка була додана випадково. Але краще взагалі не додавати таку інформацію до своїх дописів.

Також пам’ятайте що інші сайти постійно роблять архівні копії форумів і ми не в змозі це контролювати.

'''До уваги авторів тем і плагінів:''' Якщо користувачі скаржаться на вашу тему чи плагін, навіть якщо вони неправі, ми не будемо видаляти їхні дописи. На вас лежить відповідальність ввічливо представитись і допомогти їм. Навіть якщо ваш бізнес не зв’язаний з вашою темою чи плагіном, ваша репутація більше залежить від того як ви ставитеся до скарг користувачів, ніж від того як вони ставляться до вас.

== Видалення Облікових Записів ==
Облікові записи не видаляються, не видаляються навіть облікові записи відвертих спамерів, це пов’язано з технічними обмеженнями системи. Якщо ви не хочете більше використовувати форум — вийдіть зі свого облікового запису і більше не повертайтеся. Ми будемо за вами сумувати!

Ім’я користувача також не може бути змінене. Якщо ви хочете змінити ім’я користувача — створіть новий обліковий запис і більше не користуйтеся старим.

Ваш обліковий запис пов’язаний з багатьма системами: форуми підтримки, блоги та ін. Це технічний безлад і ми знаємо що це створює певні труднощі коли ви хочете піти геть, або коли ви жалкуєте що обрали не надто професійне ім’я користувача на кшталт “пухнастий”. Але це те, що ми зрозуміли тільки тепер.

== Зв’язок з Модераторами ==
Так як більшість модераторів — добровольці, коли вам потрібна допомога модератора просто створіть запит на форумі і позначте його позначкою “modlook”, таким чином хтось з модераторів побачить ваше питання. Не зловживайте цією позначкою, інакше ваш обліковий запис заблокують.

Пошук контактних даних модераторів і відсилання їм повідомлень може розцінюватися як турбування. Тому будь ласка, перед тим як надіслати повідомлення або заповнити контакт форму, подумайте про те що вони теж люди, і ображати модератора бо він (вона) видалив(-ла) ваш допис, або не видалив(-ла), щонайменше негарно.

== Погані Речі ==
Або Як '''Не''' Робити...

Нам потрібно щоб форуми залишалися дружніми, тому час від часу вміст тем буде модерований. Це може означати будь-що, від незначного редагування деяких тем до повного видалення тем і блокування облікових записів. Хоча це само собою зрозуміло, але наведемо декілька прикладів найімовірніших кандидатів на модерацію:

* Учасники форуму повинні не писати іншим учасникам свою E-mail адресу, просити інших написати їхню E-mail адресу або просити людей про зв’язок поза форумом.
* Автори тем чи плагінів можуть писати своє контактне посилання (URL) або навіть свою E-mail адресу в свому власному під-форумі підтримки, але це має бути останнім з варіантів.
* Учасники форуму, включаючи авторів тем і плагінів, повинні ніколи не просити паролі адміністратора, хостингу, FTP, MySQL, WordPress і т. п.
* Турбування. Це просто, але будь ласка, не турбуйте і не ображайте людей. Не підкрадайтеся до них в соціальних мережах.
* Спам та посилання партнерських програм, повторні та образливі дописи, дописи без вмісту, посилання на вміст для дорослих без позначки “NSFW”.
* Використання ТІЛЬКИ ВЕЛИКИХ ЛІТЕР. Це вважається грубістю. Будь ласка, враховуйте що це не вичерпний список. Кожен допис оцінюється індивідуально.
* Прохання допомоги стосовно платних тем чи плагінів. Ми не підтримуємо платні продукти так як ви заплатили за їх підтримку фактом їх покупки. Якщо все ж таки хтось хоче допомогти — будь ласка.

На цьому все. Насолоджуйтесь перебуванням на форумах! І ще одне, коли отримаєте відповідь на своє питання — будь ласка, пам’ятайте позначити свою тему як “Вирішена”. Дякуємо.

[http://wordpress.org/support/ Натисніть сюди щоб повернутись на Форуми]

[[Category:New page created]]