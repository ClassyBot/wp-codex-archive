{{Languages|
{{en|Using Themes}}
{{es|Usando Temas}}
{{fr|Utilisation_des_Thèmes}}
{{it|Utilizzare i Temi}}
{{ja|テーマの使い方}}
{{ko|Using Themes}}
{{lo|Themes}}
{{mya|Themes}}
{{nl|Thema's Gebruiken}}
{{pt-br|Usando Temas}}
{{ru|Использование тем}}
{{th|Themes}}
{{zh-cn|主题}}
{{zh-tw|使用主題}}
}}

__TOC__

==Cos'è un Tema?==

Fondamentalmente, il sistema di temi per WordPress è un modo per modificare l'aspetto del tuo blog. Tuttavia, è più di una "pelle". Scegliere l'aspetto del tuo sito implica che cambi solo il design. I temi per WordPress possono offrire molto più controllo sull'aspetto ''e sulla presentazione'' del materiale presente sul tuo sito.

Un tema per WordPress è un gruppo di file che, insieme, producono un'interfaccia grafica con un design sottostante uguale in tutto il blog. Questi file si chiamano [[Templates|'''Template''']]. Un tema modifica il modo in cui viene visualizzato un sito, senza cambiare il software sottostante. I temi possono includere template personalizzabili, file di immagini (''*.jpg'', ''*.gif''), fogli di stile (''*.css''), [[Pagine]] personalizzate, così come qualsiasi file di codice necessario (''*.php''). Per un'introduzione ai template, consulta [[Stepping Into Templates|Primi Passi nell'Uso dei Template]].

Ipotizziamo che scrivi molto di formaggio e gadget. Attraverso l'uso del [[it:Il_Loop|Loop]] e dei [[Templates|Template]], puoi personalizzare i post della categoria Formaggio perché siano diversi da quelli della categoria Gadget. Con questo forte controllo su come appaiono le diverse pagine e le differenti categorie sul tuo sito, l'unico limite è la tua immaginazione Per informazioni su come usare temi diversi per differenti categorie o post, consulta [[The Loop in Action|Il Loop in Azione]] e [[Category Templates|I Template di Categoria]].

==Ottenere Nuovi Temi==
La [http://wordpress.org/extend/themes/ WordPress Theme Directory] è il sito ufficiale dei temi per WordPress che sono stati controllati e verificati, e che si possono scaricare liberamente. Il sito dà la possibilità di cercare per tipo e per stile, e offre l'anteprima degli elementi della pagina del tema.

==Utilizzare i Temi==

WordPress comprende due temi; il [[Glossary#Twenty Thirteen theme|tema Twenty Thirteen]] (di default) e quello che era di default prima, il [[Glossary#Twenty Twelve theme|tema Twenty Twelve]]. Puoi passare da un tema all'altro usando il pannello di amministrazione. I temi che aggiungi alla cartella dei temi compariranno in  [[Administration Panels|Pannello di Amministrazione]] > [[Administration_Panels#Design_-_Change_the_Look_of_your_Blog|Aspetto]] > [[Administration_Panels#Themes|Temi]] come selezioni aggiuntive. 

===Aggiungere Nuovi Temi===

[[Image:themes.png|thumb|right|Pannello "Aspetto"]]

Diversi sono i temi da poter scaricare che funzionano con l'installazione di WordPress.

Se il tema che stai installando ha delle istruzioni, assicurati di leggerle e seguirle per una corretta installazione del tema. '''Si raccomanda agli sviluppatori di temi di fornire istruzioni per l'installazione dei loro temi''', perché i temi possono offrire speciali funzionalità opzionali per cui potrebbero essere richiesti più step rispetto a quelli di base qui illustrati. Se il tuo tema non funziona, pur avendo seguito tutte le istruzioni fornite, per favore '''contatta l'autore del tema per ricevere aiuto'''.

====Aggiungere Nuovi Temi usando il Pannello di Amministrazione====
Puoi scaricare temi direttamente dal tuo blog usando l'opzione Aggiungi Nuovi Temi nel sotto-menù Aspetto.

# Esegui il login nel [[Administration Panels|Pannello di Amministrazione]] di WordPress.
# Seleziona il pannello [[Administration_Panels#Appearance_-_Change_the_Look_of_your_Blog|Aspetto]], poi [[Administration_Panels#Themes|Temi]].
# Seleziona Installazione Temi.
# Usa il sotto-menù o le opzioni Cerca o Filtro funzionalità per trovare un tema che vorresti usare.
# Clicca sul link Anteprima per visualizzare un'anteprima del tema o sul link Installa adesso per caricare il tema sul tuo blog.
# Usa il link Carica nel sotto-menù superiore per caricare una copia zippata del tema che hai scaricato precedentemente sul tuo computer.

====Aggiungere Nuovi Temi usando cPanel ====
Se il tuo servizio di hosting offre il pannello di controllo [[Glossary#cPanel|cPanel]], e i file del tema sono in un archivio ''.zip'' o ''.gz'' segui queste istruzioni. Nota: Questo presume che il tema che hai scaricato sia un file compresso (''.zip'') contenente una cartella nella quale risiedono tutti i file del tema.
# Scarica il file ''.zip'' del tema sul tuo computer.
# Nel File Manager di cPanel, naviga fino alla tua cartella dei temi. Se il tuo WordPress è installato nella cartella root del tuo server, naviga fino a "public_html/wp-content/themes". Se hai WordPress installato in una sotto-cartella chiamata wordpress, naviga fino a "public_html/wordpress/wp-content/themes".
# Una volta raggiunta la cartella dei temi nel File Manager di cPanel, clicca su Carica file e carica il file ''.zip'' che hai salvato al punto 1.
# Una volta che il file ''.zip'' è stato caricato, clicca sul nome di quel file in cPanel, poi nel pannello sulla destra, clicca su "Estrai Contenuto dei File", e quel file ''.zip'' verrà decompresso.
#Segui le [[#Scegliere il Tema Corrente|istruzioni seguenti]] per scegliere il nuovo tema.

====Aggiungere Nuovi Temi Manualmente (FTP)====

Per aggiungere un nuovo tema alla tua installazione di WordPress, segui questi punti base:

# Scarica l'archivio del tema e estrai i file in esso contenuti. Potresti aver bisogno di conservare la struttura della cartella nell'archivio quando estrai questi file. Segui le linee guida fornite dall'autore del tema.
# Usando un [[it:Client FTP|client FTP]] per accedere al tuo server, crea una cartella per salvare il tuo tema nella directory <tt>wp-content/themes</tt> fornita da WordPress. Ad esempio, un tema chiamato '''Test''' dovrebbe trovarsi in <tt>wp-content/themes/test</tt>. Il tuo tema potrebbe considerare questa directory come parte dell'archivio.
# Carica i file del tema nella nuova directory sul tuo server di hosting.
# Segui le [[#Scegliere il Tema Corrente|istruzioni seguenti]] per scegliere il nuovo tema.

===Scegliere il Tema Corrente===
Per scegliere un tema per il tuo sito:

# Esegui il login nel [[Administration Panels|Pannello di Amministrazione]] di WordPress.
# Seleziona il pannello [[Administration_Panels#Appearance_-_Change_the_Look_of_your_Blog|Aspetto]], poi [[Administration_Panels#Themes|Temi]].
# Seleziona Installazione Temi.
# Dalla sezione '''Temi disponibili''' clicca sul titolo (o sull'immagine di anteprima) del tema che vuoi attivare.
# Verrà mostrata un'anteprima del tema.
# Per  attivare il tema, clicca sul link '''Attiva "Nome del Tema"''' in alto a destra.

La tua selezione dovrebbe immediatamente diventare attiva.

'''Nota:''' Se l'anteprima del tema è vuota, '''non''' attivare il nuovo tema senza prima esserti informato ulteriormente. Il tuo sito potrebbe non visualizzarlo correttamente, o per nulla.

==Creare i temi==

Se ti interessa creare un tuo tema da distribuire, o imparare di più su come sono strutturati i temi, per favore consulta la documentazione riguardo [[Theme Development|Lo Sviluppo dei Temi]].

Se vuoi semplicemente personalizzare il tuo tema corrente per tuo uso personale, considera l'idea di creare un [[Child_Themes|Tema Figlio]].

[[Category:it:Getting Started]]
[[Category:it:Design and Layout]]
[[Category:it:UI Link]]