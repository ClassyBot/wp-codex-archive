{{Languages|
{{bn|থিম ডেভলপমেন্ট}}
{{en|Theme Development}}
{{ja|テーマの作成}}
{{ko|Theme Development}}
{{pt-br|Desenvolvimento de Temas}}
{{ru|Создание тем}}
{{zh-cn|主题开发}}
{{zh-tw|主題開發}}
{{es|Desarrollo de temas}}
}}

__TOC__

এই নিবন্ধটি ওয়ার্ডপ্রেসের থিম তৈরি বিষয়ক। আপনি যদি থিম ইন্সটল এবং ব্যবহার বিষয়ে আরো জানতে চান, তাহলে [[Using Themes|থিমের ব্যবহার]] দেখুন। এই বিষয়টি থিমের ব্যবহার থেকে আলাদা কারণ এখানে নতুন থিম কোথায় পাওয়া যাবে, কিংবা কিভাবে থিম কার্যকর করা হবে ইত্যাদির আলোচনা না করে, আপনার নিজস্ব থিমের কোড লেখার কারিগরি দিকটি আলোচিত হবে।

==ওয়ার্ডপ্রেস থিম কেন==
ওয়ার্ডপ্রেস থিম হলো এমন কিছু ফাইল, যা একটা ওয়ার্ডপ্রেসের সাইটে ডিযাইন এবং কার্যকারিতায় সম্মিলিতভাবে কাজ করে। প্রত্যেকটা থিম আলাদা আলাদাভাবে সাইটের মালিককে তাৎক্ষণিকভাবে ওয়েবসাইটের চেহারা বদলে দিতে বিভিন্ন পছন্দের সুযোগ দিতে পারে।

আপনি আপনার নিজের ব্যবহারের জন্য, ক্লায়েন্টের প্রজেক্টের জন্য কিংবা [[Theme_Review|ওয়ার্ডপ্রেস থিম সংগ্রহশালায় জমা দেবার জন্য]] ওয়ার্ডপ্রেস থিম তৈরি করার ইচ্ছাপোষণ করতে পারেন। কেন আপনাকে একটা ওয়ার্ডপ্রেস থিম তৈরি করতে হতে পারে?

* আপনার ওয়ার্ডপ্রেস সাইটের একটা নতুন চেহারা দিতে
* [[Stepping Into Templates|টেমপ্লেট]], [[Template Tags|টেমপ্লেট ট্যাগ]] এবং [[bn:দি_লুপের_ক্রিয়া|ওয়ার্ডপ্রেস লুপ]] ব্যবহার করে বিভিন্ন প্রকারের ফলাফল এবং চেহারা তৈরি করার সুবিধা নিতে
* সাইটের বিভিন্ন নির্দিষ্ট ফিচারের জন্য বিকল্প টেমপ্লেট সুবিধা দিতে, যেমন [[Category Templates|ক্যাটাগরি পাতা]] কিংবা সার্চের ফলাফল পাতা
* সাইটের দুটো লেআউটের মধ্যে দ্রুত পরিবর্তন করে ফেলার জন্য কিংবা [[Plugins|থিম বা স্টাইল পরিবর্তনের সুবিধা]] দিয়ে সাইটের মালিককে দ্রুততার সাথে সাইটের চেহারা বদলে দেবার সুবিধা দিতে

কেন আপনাকে আপনার নিজস্ব ওয়ার্ডপ্রেস থিম তৈরি করতে হতে পারে? এটা একটা বাস্তবসম্মত প্রশ্ন বটে।
* এটা সিএসএস, এইচটিএমএল এবং পিএইচপি সম্বন্ধে আরো জানার একটা সুযোগ
* আপনার সিএসএস, এইচটিএমএল এবং পিএইচপি'র অভিজ্ঞতা কাজে লাগানোর একটা সুযোগ
* এটা ক্রিয়েটিভ
* এটা মজা (অধিকাংশ সময়ই)
* আপনি যদি এটা [[Theme Review|জনসমক্ষে প্রকাশ করেন]], আপনার ভালো লাগবে যে, আপনি [[Contributing to WordPress|ওয়ার্ডপ্রেস সম্প্রদায়ে]] একটা কিছু ফিরতি দিতে পেরেছেন, কিছু শেয়ার করতে পেরেছেন (গর্ব করার অধিকার বটে!)

==থিম ডেভলপমেন্টের প্রমিত মান==
ওয়ার্ডপ্রেস থিম নিম্নলিখিত মানদণ্ড অনুযায়ী লিখিত হওয়া উচিত:
* সুগঠিত, নির্ভুল পিএইচপি এবং ভ্যালিড এইচটিএমএল ব্যবহার করা। দেখুন [[WordPress Coding Standards|ওয়ার্ডপ্রেস কোডিং মানদণ্ড]]।
* পরিচ্ছন্ন, ভ্যালিড সিএসএস ব্যবহার করা। দেখুন [[CSS Coding Standards|সিএসএস কোডিং মানদণ্ড]]।
* ডিযাইন সংক্রান্ত গাইডলাইন অনুসরণ করতে [[Site Design and Layout|সাইট ডিযাইন এবং লেআউট]] দেখুন।