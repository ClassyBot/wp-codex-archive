<p><b>Ten artykuł jest tłumaczeniem. Jego oryginał znajduje się <a rel="nofollow" class="external text" href="http://support.wordpress.com/com-vs-org/">tutaj</a>.</b>
</p>
<hr />
<p>Czymś, co wywołuje dezorientację u wielu osób, jest rozróżnienie pomiędzy WordPress.org a WordPress.com. Wyjaśnijmy to sobie. WordPress.com jest stroną zarządzaną przez <a rel="nofollow" class="external text" href="http://www.automattic.com/about/">tych samych ludzi</a>, którzy pracują nad <a rel="nofollow" class="external text" href="http://wordpress.org/">WordPressem</a> - otwartym oprogramowaniem blogowym. Dodatkowo WordPress.com korzysta z tego samego oprogramowania, które możesz pobrać z WordPress.org. Na WordPress.com nie musisz przejmować się hostingiem i zarządzaniem swoim oprogramowaniem blogowym - robi to za Ciebie zespół <a rel="nofollow" class="external text" href="http://automattic.com/about/">Automattic</a>. Jeżeli zdecydujesz się korzystać z WordPress.org, musisz zainstalować oprogramowanie na swoim lub <a rel="nofollow" class="external text" href="http://wordpress.org/hosting/">czyimś serwerze</a>.
</p><p>Zalety <b>WordPress.com</b>
</p>
<ul><li> Usługa ta jest darmowa i o wiele łatwiejsza w konfiguracji.</li>
<li> Nie musisz martwić się: instalacją, aktualizacjami, wykonywaniem kopii, bezpieczeństwem itp.</li>
<li> Twój blog znajduje się na setkach serwerów, więc bardzo mało prawdopodobne jest to, że zostanie on wyłączony z powodu przeciążenia sieci.</li>
<li> Automatycznie wykonywana jest kopia Twoich wpisów.</li>
<li> Otrzymujesz dodatkowy ruch na blogu dzięki "<a rel="nofollow" class="external text" href="http://botd.wordpress.com/">Blogowi dnia</a>" i <a rel="nofollow" class="external text" href="http://wordpress.com/tags/">tagom</a>.</li></ul>
<ul><li> Możesz znaleźć bloggerów interesujących się tymi samymi tematami korzystając z przeglądarki tagów i znajomych.</li>
<li> Logowanie się do serwisu jest szyfrowane (SSL), więc nikt nie może dostać się na Twoje konto, kiedy korzystasz z bezprzewodowej sieci.</li></ul>
<p>Wady <b>WordPress.com</b>
</p>
<ul><li> Udostępniamy ponad 70 motywów (i codziennie dodajemy więcej), które możesz modyfikować i <a rel="nofollow" class="external text" href="http://wordpress.com/products/">edytować ich arkusze CSS</a>, ale nie możesz zainstalować własnego motywu*.</li>
<li> Nie możesz edytować kodu PHP blogu*.</li></ul>
<p>* <a rel="nofollow" class="external text" href="http://wordpress.com/vip-hosting/">Program VIP WordPress.com</a> dla stron o dużym ruchu i stron wymagających czegoś więcej umożliwia korzystanie z własnych motywów, własnego kodu PHP, dodawanie własnych reklam i wtyczek.
</p><p>Zalety <b>WordPress.org</b>
</p>
<ul><li> Możliwość korzystania z własnych motywów.</li>
<li> Możliwość korzystania z własnych wtyczek.</li>
<li> Wspaniała społeczność.</li>
<li> Całkowita kontrola nad kodem, który możesz modyfikować, jeśli posiadasz niezbędną wiedzę.</li></ul>
<p>Wady <b>WordPress.org</b>
</p>
<ul><li> Potrzebny Ci będzie dobry hosting, który zwykle kosztuje około $7-12 lub nawet tysiące dolarów miesięcznie, jeżeli na Twojej stronie panuje spory ruch.</li>
<li> Jego instalacja i konfiguracja wymaga większej ilości wiedzy z zakresu informatyki.</li>
<li> Własnoręcznie musisz zatroszczyć się o walkę ze spamem.</li>
<li> Samodzielnie musisz wykonywać kopie zapasowe</li>
<li> Musisz dbać o ręczną aktualizację oprogramowania, kiedy pojawia się jego nowa wersja (od wersji 2.7 WordPressa dostępny jest mechanizm wykonujący to za użytkownika).</li>
<li> Jeżeli Twój blog będzie często odwiedzany (dzięki, na przykład, Diggowi czy Slashdotowi), Twoja strona prawdopodobnie przestanie działać, jeśli nie posiadasz solidnego hostingu.</li></ul>
<p><b>WordPress.org</b> jest darmowym oprogramowaniem blogowym. Korzystając z WordPress.org, instalować możesz motywy i wtyczki, dodawać reklamy, edytować bazę danych, a nawet modyfikować kod źródłowy systemu. WordPress.org jest stroną domową tego oprogramowania. Każdy może je pobrać za darmo, ale zanim zacznie ono działać, użytkownik musi także wykonać jego instalację. Serwery WWW zwykle nie są darmowe. Hosting własnego blogu opartego na WordPressie może być frajdą, ale nakłada on na użytkownika również odpowiedzialność. Jeżeli nie będzie on prawidłowo zarządzał swoim serwerem, cały blog może zostać utracony.
</p><p>WordPress.org udostępnia darmowe oprogramowanie blogowe, listy mailingowe dla społeczności, fora dyskusyjne, na których można uzyskać pomoc, informacje o polecanych hostingach, dokumentację i darmowe motywy i wtyczki.
</p><p><b>WordPress.com</b> jest inny. Nie musisz pobierać żadnego oprogramowania, płacić za hosting lub zarzadzać serwerem WWW. Kiedy rejestrujesz blog, otrzymujesz adres URL o postaci “andrzej.wordpress.com”, ale możesz także dodać do blogu swoją własną domenę, dzięki czemu będzie on dostępny pod adresem “example.com”, bez fragmentu  “.wordpress.com”. Nie posiadasz kontroli nad oprogramowaniem i bazą danych, brak także dostępu poprzez FTP i shella. WordPress.com oparty jest na wersji oprogramowania przeznaczonej dla wielu użytkowników, która nie zezwala na wysyłanie na serwer własnych motywów w PHP czy wtyczek (jednakże wiele z nich jest na WordPress.com udostępnianych). Obsługiwane jest dołączanie materiałów z popularnych stron internetowych, takich jak YouTube, poprzez javascript, jednak z powodów bezpieczeństwa niektóre z mniej znanych fragmentów kodu wstawiających na stronę tego typu materiały zostaną usunięte. Użycie CSS również jest domyślnie zablokowane, jednakże istnieje możliwość dodania tej funkcji do blogu poprzez zakup usprawnienia, które daje pełną kontrolę nad edycją CSS.To, co możesz zrobić na WordPress.com, dostępne jest za darmo.
</p><p>Za darmo WordPress.com dostarcza hostingu, nieograniczonej bazy danych w zabezpieczeniami przed awariami i automatycznie wykonywanymi kopiami zapasowymi, automatycznymi aktualizacjami oprogramowania, forami dyskusyjnymi, na których można uzyskać pomoc, wielojęzyczny panel administracyjny i motywy, statystyki ruchu na blogu w czasie rzeczywistym, śledzenie komentarzy, rankingi blogów i wpisów oraz inne usługi, które nie są dostępne nigdzie indziej. Te funkcje będą zawsze bezpłatne dla darmowych blogów na WordPress.com, więc uszczypnij się i przejrzyj na oczy!
</p><p>WordPress.com jest komercyjnym przedsiębiorstwem należącym do Automattic, firmy założonej przez osobę, która zapoczątkowała rozwój WordPressa. Pracownikami Automattic są pracujący na pełny etat programiści, projektanci i osoby zajmujące się udzielaniem pomocy technicznej. Pod tym adresem funkcjonuje obsługująca wiele blogów wersja WordPressa zwana "WordPress MU". WPMU także jest darmowym oprogramowaniem o otwartym kodzie źródłowym. Modyfikacje sponsorowane przez firmę Automattic są regularnie dodawane do kodu na WordPress.org, aby społeczność mogła czerpać z nich korzyści.
</p><p>WordPress.com dostarcza użytkownikom zaawansowanych funkcji poprzez oferowanie płatnych usprawnień bez wymuszania na nich konieczności hostowania blogów gdzie indziej. Usprawnienia te są opcjonalne. Podstawowe blogi będą zawsze darmowe na WordPress.com i usługa ta będzie wzbogacana o kolejne ulepszenia.
</p>
<!-- 
NewPP limit report
Cached time: 20190211004418
Cache expiry: 86400
Dynamic content: false
CPU time usage: 0.004 seconds
Real time usage: 0.005 seconds
Preprocessor visited node count: 4/1000000
Preprocessor generated node count: 24/1000000
Post‐expand include size: 0/2097152 bytes
Template argument size: 0/2097152 bytes
Highest expansion depth: 2/40
Expensive parser function count: 0/100
-->

<!-- 
Transclusion expansion time report (%,ms,calls,template)
100.00%    0.000      1 - -total
-->
