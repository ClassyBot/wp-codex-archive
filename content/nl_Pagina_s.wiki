{{Languages|
{{en|Pages}}
{{es|Pages}}
{{fr|Pages}}
{{it|Pagine}}
{{ja|Pages}}
{{ko|Pages}}
{{lo|Pages}}
{{mya|Pages}}
{{nl|Pagina's}}
{{pt-br|Sub-Painel Páginas-Adicionar Nova}}
{{ru|Страницы}}
{{sk|Stránky}}
{{th|Pages}}
{{zh-cn|页面}}
{{zh-tw|網誌分頁}}
}}

__TOC__

Standaard kun je in WordPress berichten of pagina's aanmaken. Voor een blog schrijf je berichten op regelmatige basis. Voor een grotere website kan een bericht gebruikt worden om nieuws te communiceren. Berichten verschijnen standaard in omgekeerde chronologische volgorde op de homepagina van je website. Daarnaast bestaan er pagina's meestal voor informatie zoals "Over ons", "Contact", enzovoorts. Pagina's zijn buiten de normale flow van berichten en bevatten vaak "tijdloze" informatie over jezelf of de website: informatie die altijd van toepassing is en niet vaak wordt gewijzigd. Pagina's kun je gebruiken om de inhoud van je website te organiseren en beheren.

Verdere voorbeelden van pagina's zijn Rechten Voorbehouden, 'Disclaimer', Wettelijke informatie, Permissie, Bedrijfsinformatie en Toegankelijkheid.

In het algemeen zijn pagina's heel gelijkaardig aan berichten. Ze hebben eveneens titels en inhoud en gebruiken de template-bestanden van het WordPress Thema om hun consistente uiterlijk te krijgen. Er zijn echter ook een aantal belangrijke verschillen tussen pagina's en berichten:

'''Pagina's'''<br />
* worden gebruikt voor inhoud die minder tijdsafhankelijk is dan die van berichten.
* kunnen georganiseerd worden in (hoofd)pagina's en [[#Organizing_Your_Pages|subpagina's]].
* kunnen verschillende [[Page_Templates|paginatemplates]] gebruiken die [[Stepping Into Templates|template-bestanden]], [[Template Tags|template-tags]] en andere PHP-code kunnen bevatten.
* kunnen meer complexe en pasklare aanpassingsmogelijkheden vertonen als gevorderde Thema's gebruikt worden met veel mogelijkheden.
* zijn bedoeld voor niet-bloginhoud. Je kunt bijvoorbeeld een standaard website maken enkel met pagina's, zonder berichten.

'''Wat pagina's niet zijn:'''<br />
* Ze zijn geen berichten en bevatten ook geen kort, inleidend fragment ('excerpt'). De inhoud van je pagina's komen niet, zoals je berichten, op de blogpagina van je website. Uiteraard zijn er WordPress plugins beschikbaar om de standaardinstellingen te veranderen.
* Pagina's kunnen niet ingedeeld worden in categorieën en er kan geen tag aan ze worden toegevoegd. Ze kunnen wel hiërarchisch worden georganiseerd, zijnde hoofd- en subpagina's.
* Pagina's zijn geen bestanden. Ze worden in de database opgeslagen, net zoals berichten.
* In paginatemplates kun je specifieke 'template-tags' en PHP-code toevoegen, maar dit kan niet zomaar in de inhoud van een pagina, tenzij je een 'plugin' zoals [http://wordpress.org/extend/plugins/exec-php/ Exec-PHP] gebruikt die het filterproces overschrijft en PHP-code toch laat verwerken.
* Pagina's worden niet toegevoegd aan je website's feed (bv. RSS). 
* Pagina's en berichten zijn een andere manier om lezers/gebruikers en zoekmachines aan te trekken. 
* Pagina's kunnen gebruikt worden als een [[Creating_a_Static_Front_Page|statische homepagina]] indien gewenst. In dit geval wordt vaak een andere pagina (dan de homepagina) ingesteld als pagina met recente berichten (vaak 'Blog' of 'Nieuws' genoemd).

==Pagina's aanmaken==

[[Image:Pages-AddNew-2.9.2.png|right|thumbnail|Pagina's > Nieuwe Pagina]] Om een nieuwe pagina aan te maken moet je inloggen op je WordPress website en over voldoende rechten beschikken om nieuwe pagina's te mogen aanmaken. Ga naar het [[Administration_Panels|Bedieningspaneel]] > [[Administration_Panels#Add_New_Page|Pagina's]] > [[Pages_Add_New_SubPanel|Nieuwe Pagina]] en begin met het toevoegen van een titel en inhoud aan de nieuwe pagina.


===Pagina's organiseren===

Een beetje zoals je categorieën kunt organiseren in hoofd- en subcategorieën, kun je hoofd- en subpagina's aanmaken. Hierdoor creëer je een hiërarchie in je paginasstructuur. Dit mag je niet verwarren met het aanmaken van [[WordPress_Menu_User_Guide|navigatiemenu's]].

Een voorbeeld. Als je een WordPress site hebt voor een reisagentschap, dan kunnen er individuele pagina's bestaan voor elk continent en land waar je een reis naar kunt boeken. Onder de pagina 'Afrika' zouden dan de subpagina's Congo, Egypte, Kenia, Togo, and Zuid-Afrika staan. Onder een andere hoofdpagina 'Europa' zouden de subpagina's België, Frankrijk, Hongarije, Nederland en Spanje kunnen komen. Je paginastructuur zou als volgt uitzien:
*Afrika
**Congo
**Egypte
**Kenia
**Togo
**Zuid-Afrika
*Europa
**België
**Frankrijk
**Hongarije
**Nederland
**Spanje

====Een subpagina aanmaken====
# Ga naar het [[Administration_Panels|Bedieningspaneel]] > [[Administration_Panels#Add_New_Page|Pagina's]] > [[Pages_Add_New_SubPanel|Nieuwe Pagina]].
# Zoek in het rechter menu 'Hoofd' onder 'Pagina-attributen'. Dit keuzemenu bevat een lijst van pagina's reeds aangemaakt op je website. 
# Selecteer de pagina die je als hoofdpagina wilt voor je huidige pagina. Zo maak je deze pagina een subpagina.
# Vul de titel en de inhoud van je subpagina aan en klik op Publiceren.

Wanneer je naar de [[#Listing Your Pages on Your Site|lijst van je pagina's]] kijkt vind je subpagina's licht ingesprongen onder hun hoofdpagina. Het hiërarchiesch organiseren van je pagina's zul je ook terugvinden in de structuur van je [[Using Permalinks|permalinks]]. 

In het bovenste voorbeeld gaat de [[Using Permalinks|permalink]] voor de pagina 'Nederland' als volgt uitzien:

 <nowiki>http://voorbeeld.nl/europa/nederland/</nowiki>

===De URL van je pagina wijzigen===

Om de URL van een pagina, die standaard gelijk is aan de titel van je pagina (ook 'slug' genoemd), te wijzigen moet je op 'Bewerken' klikken onder de titel van de pagina (of 'Wijzig permalink' in oudere versies van WordPress) op het [[Writing Posts|Bewerken-scherm]] van die pagina. Dit scherm is toegankelijk via het [[Administration_Panels#Pages|Pagina's]] menu in je WordPress [[Administration Panels|Bedieningspaneel]].

Dit kan ook sneller vanuit het scherm met een [[Pages_Screen|lijst van pagina's]]. Als je hier met de muis over de titel van je pagina beweegt kun je op 'Snel bewerken' klikken. Hier kun je een aantal eigenschappen van de pagina aanpassen waaronder de 'slug'.

===Een lijst van pagina's aanmaken===

WordPress is in staat om 'automatisch' een lijst van pagina's te genereren. Dit kan in een zijbalk of in de 'footer' van je website bijvoorbeeld. Dit is mogelijk door gebruik te maken van bijvoorbeeld de [[Template Tags|template-tag]] <tt>wp_list_pages()</tt>. Bekijk verder de [[Template Tags/wp_list_pages|wp_list_pages]] pagina voor meer informatie over hoe je deze weergave van pagina's kunt aanpassen voor je eigen website. 

Er zijn ook WordPress Plugins die je helpen om een lijst van je pagina's weer te geven in een bericht of ergens anders op je website.

==Templates==

Individuele pagina's kunnen specifieke [[Page_Templates|'''templates''']] gebruiken. Dit is mogelijk als je een WordPress PHP 'template-bestand' aanmaakt, zoals bijvoorbeeld mijn-pagina.php in je thema. Dit template zal door WordPress verkozen worden over het standaardtemplate (<tt>page.php</tt>) van je thema om je pagina op te maken. Voor meer informatie over hoe je een specifiek template kunt aanmaken, zie [[Page_Templates#Custom_Page_Template|Custom Page Templates]].

== Het dynamische karakter van WordPress pagina's ==

Een webpagina kan ''statisch'' of ''dynamisch'' zijn. Statische pagina's, zoals gewone HTML pagina's die je bijvoorbeeld met Dreamweaver maakt, worden eenmalig aangemaakt en moeten niet telkens opnieuw worden gegenereerd als iemand de pagina bezoekt. Dynamische pagina's, zoals WordPress pagina's, worden daarentegen bij elk paginabezoek opnieuw gegenereerd. De inhoud om de pagina te genereren wordt bepaald door de auteur van de pagina en bevindt zich niet letterlijk op de pagina zelf. De (PHP) code van de pagina wordt bij elk bezoek geëvalueerd en verwijst naar de inhoud die gegenereerd moet worden.

In WordPress wordt bijna alles, zoals [[Pages|pagina's]], dynamisch gegenereerd. Alle inhoud (berichten, pagina's, reacties, links, categorieën, enzovoorts...) wordt in WordPress bewaard in de [[Glossary#MySQL|MySQL]] databank. Wanneer iemand een pagina bezoekt wordt de informatie uit de database uitgelezen door je WordPress [[Theme Development#Theme Templates|Templates]] van je huidige [[Using Themes|Thema]] om de gevraagde pagina te genereren.

Als voorbeeld van een statische pagina zou je een [[Glossary#HTML|HTML]] document kunnen zien (zonder enige [[Glossary#PHP|PHP]] code). Het nadeel van statische pagina's is dat ze moeilijk te onderhouden zijn. Veranderingen die je maakt aan je WordPress instellingen,  [[Using Themes|Thema's]] en [[Theme Development#Theme Templates|Templates]] worden niet doorgezet naar pagina's waarin alleen HTML wordt gebruikt. De pagina functie van WordPress is ontwikkeld om dit probeem op te lossen. Door Pagina's te gebruiken hoef je niet langer je statische pagina's bij te werken als je de stijl van je website aanpast. Wanneer ze goed zijn gemaakt dan worden je dynamische pagina's bijgewerkt, tegelijk met de rest van je blog

Alhoewel het dynamisch karakter van Pagina's, hebben de meeste mensen het toch over statische pagina's. Eigenlijk zou je ze "pseudo-statisch" moeten noemen. Ofwel, een Pagina bevat "statische informatie", maar is "dynamische gegenereerd". Dus, zowel, "statisch", "dynamisch" en "pseudo-statisch" kunnen gebruikt worden om het karakter van de WordPress Pagina functie te omschrijven.


'''''Terug naar de [[nl:Startpagina | Startpagina]]'''''

[[Category:Getting Started]]
[[Category:Design and Layout]]
[[Category:Templates]]
[[Category:Dutch Codex|P]]