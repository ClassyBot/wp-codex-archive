{{Languages|
{{es|Istalando Wordpress}}
{{en|Installing WordPress}}
{{fr|Installer WordPress}}
{{hr|Instalacija WordPressa}}
{{it|Installare WordPress}}
{{ja|WordPress のインストール}}
{{ko|Installing WordPress}}
{{pt-br|Instalando o WordPress}}
{{ru|Установка WordPress}}
{{sk|Inštalácia WordPress}}
{{sr|Инсталација Вордпреса}}
{{th|Installing WordPress}}
{{zh-cn|安装 WordPress}}
{{zh-tw|安裝WordPress}}
}}

__TOC__

WordPress je poznat po jednostavnosti instalacije koja obično traj manje od 5 minuta. Mnogi pružatelji hosting usluga nude alate (npr. Fantastico) za automatsku instalaciju WordPressa. Ako unatoč tome želite sami instalirati WordPress, ovaj vodič će vam pomoći u tome. Dodatno, sa Automatskom Nadogradnjom (eng. "Automatic Upgrade"), proces nadogradnje WordPressa je još lakši.

== Stvari koje morate znati prije instalacije WordPressa ==
Nekoliko stvari koje morate imati prije nego počnete sa instalacijom:
* Pristup vašem serveru putem FTP-a.
* Text editor.
* FTP program.
* Internetski preglednik po vašem izboru.

== Brza, 5-minutna instalacija ==

# Preuzmite i raspakirajte WordPress instalacijski paket.
# Napravite bazu podataka za WordPress na web serveru, kao i MySQL korisnika koji ima ovlasti pristupa i uređivanja baze podataka.
# Preimenujte wp-config-sample.php datoteku u wp-config.php.
# Otvorite wp-config.php datoteku u nekom uređivaču teksta (npr. Notepad) i unesite detalje o bazi podataka (naziv baze podataka, korisničko ime, lozinka i naziv hosta).
# Smjestite WordPress datoteke na željenu lokaciju na web serveru.
# Ako želite instalirati WordPress u root direktorij vaše domene (npr. http://primjer.com/), kopirajte sadržaj raspakiranog WordPressa direktorija u root direktorij vašeg web servera.
# Ako želite postaviti WordPress instalaciju u zaseban poddirektorij na vašoj web stranici (npr. http://primjer.com/blog/), preimenujte direktorij wordpress u “blog” i kopirajte na vaš web server.
# Pokrenite WordPress instalaciju u vašem web pregledniku pristupom skripti wp-admin/install.php.

To je to! WordPress bi sad trebao biti instaliran.

== Detaljne upute za instalaciju ==

=== 1. Preuzmite i raspakirajte ===
Preuzmite i raspakirajte WordPress instalacijski paket, hrvatsko lokalizirano izdanje ili englesko izdanje.

WordPress instalacijski paket će se raspakirati u direktorij ‘wordpress’.

=== 2. Kreiranje baze podataka i korisnika ===
Napravite bazu podataka za WordPress na web serveru, kao i MySQL korisnika koji ima ovlasti pristupa i uređivanja baze koristeći cPanel ili phpMyAdmin.

<b>cPanel</b>

Ako vaš hosting pruža mogućnost korištenja cPanel hosting korisničkog sučelja, možete pratiti ove jednostavne upute kako bi kreirali WordPress bazu podataka i korisničko ime. Puno opširnije upute o korištenju cPanela možete pronaći na Codex stranici Using cPanel.

# Prijavite se u vaš cPanel.
# Kliknite na MySQL Database Wizard pod Database sekcijom.
# U prvom koraku, Create Database, upišite željeni naziv baze podataka i kliknite Next Step.
# U drugom koraku, Create Database User, upišite korisničko ime baze podataka i lozinku. Budite sigurni da ste unijeli jaku lozinku. Kliknite Create User.
# U trećem koraku, Add User to Database, kliknite na All Privileges kućicu i tako ju označite. Nakon toga kliknite na Next Step.
# U četvrtom koraku, Complete the task, zabilježite naziv vašeg hosta, naziv baze podataka, korisničko ime i lozinku. (Vrlo je često za hostname upotrijebljen localhost.)

<b>phpMyAdmin</b>

Ako vaš web server ima instaliran phpMyAdmin, možete pratiti ove jednostavne upute kako bi kreirali WordPress bazu podataka i korisničko ime.

# Ako već ne postoji baza podataka za WordPress u Databasepadajućem izborniku ili popisu na lijevoj strani, onda je vrijeme da ju sami napravite.
# U polje za unos ispod naslova Create new database upišite željeni naziv baze podataka (npr. ‘wordpress’ ili ‘blog’). Odmah u sljedećem polju za unos sa nazivom Collation, odaberite utf8_unicode_ci, i zatim kliknite Create.
# Kliknite na ikonu Home u gornjem lijevom kutu, a zatim kliknite na Privileges. Ako korisnik vezan za WordPress bazu podataka još ne postoji u popisu korisnika, kreirajte ga:
## Kliknite na Add a new User.
## U polje za unos sa nazivom User name, upišite željeno korisničko ime (npr. wpkorisnik).
## U polja za unos sa nazivom Password, upišite jaku lozinku (idealna kombinacija je korištenje VELIKIH i malih slova sa brojevima i simbolima). U polju za unos sa nazivom Re-type, još jednom upišite vašu lozinku.
## Negdje si zapišite izabrano korisničko ime i lozinku vaše baze podataka.
## Sve postavke pod nazivom Global Privileges ostavite nedirnutima.
## Kliknite gumb Go.
## Vratite se na Privileges ekran i kliknite na Edit privileges ikonu pokraj korisnika kojeg ste kreirali za WordPress. U sekciji Database-specific privileges, iz padajućeg izbornika Add privileges on the following database izaberite bazu podataka koju ste kreirali za WordPress. Stranica će se osvježiti sa privilegijama za tu bazu podataka. Kliknite na Check All da izaberete sve privilegije i kliknite Go.
## Nakon završetka procesa prikazati će se ekran sa izvršenim naredbama. Zabilježite naziv vašeg hosta koje se nalazi na vrhu stranica iza naslova Server. (Vrlo je često za hostname upotrijebljen localhost.)

=== 3. Postavljanje wp-config.php datoteke ===
Možete sami urediti i snimiti wp-config.php datoteku, ili možete to preskočiti i prepustiti WordPressu da to napravi za vas kada pokrenete instalacijsku skriptu (i u ovom slučaj trebati ćete znati podatke o bazi podataka).

Vratite se u direktorij ‘wordpress’ na vašem računalu, preimenujte wp-config-sample.php u wp-config.php i otvorite u nekom uređivaču teksta (npr. Notepad).

Unesite informacije o bazi podataka ispod naznačene sekcije:

// ** MySQL postavke - Informacije o postavkama možete dobiti od vašeg web hosta ** //

DB_NAME
– Ime vaše baze podataka za WordPress.

DB_USER
– MySQL korisničko ime baze podataka.

DB_PASSWORD
– MySQL lozinka baze podataka.

DB_CHARSET
– Kodiranje koje će se koristiti u kreiranju tabela baze podataka, obično se ne mora mijenjati.

DB_COLLATE
– Collate tip baze podataka. Ostavite prazno. Ne mijenjate ako ne znate što radite.

Unesite vaše tajne ključeve, koje možete generirati na https://api.wordpress.org/secret-key/1.1/salt/, ispod naznačene sekcije:

Jedinstveni Autentifikacijski ključevi (Authentication Unique Keys and Salts).

Snimite wp-config.php datoteku.

=== 4. Kopiranje datoteka na web server ===
Sada se morate odlučiti gdje na web serveru želite smjestiti WordPress:

<ul>
<li>U root direktoriju vašeg sitea (npr. http://primjer.com/)</li>
<li>U poddirektoriju vašeg sitea (npr. http://primjer.com/blog/)</li>
</ul>

<b>Napomena:</b> Lokacija vašeg web root direktorija na vašem web serveru može se razlikovati od jednog do drugo pružatelja usluga i operacijskih sistema. Provjerite kod svog pružatelja usluga ili sistemskog administratora ako ne znate gdje se nalazi.

<b>Root direktorij</b>

Ako trebate kopirati datoteke na web server koristite FTP klijent kako bi ih kopirali sav sadržaj direktorija wordpress (ali ne i sam wordpress direktorij) u root direktorij vašeg web sitea.

<b>Poddirektorij</b>

Ako trebate kopirati datoteke na web server, preimenujte direktorij wordpress u željeni naziv a zatim sa FTP klijentom kopirajte cijeli direktorij na željenu lokaciju u root direktorij vašeg web sitea.

=== 5. Pokretanje instalacijske skripte ===
Kako bi započeli instalaciju usmjerite vaš web preglednik na instalacijsku skriptu.

<ul>
<li>Ako ste smjestili WordPress datoteke u root direktorij, onda posjetite http://primjer.com/wp-admin/install.php.</li>
<li>Ako ste smjestili WordPress datoteke u poddirektorij nazvan, na primjer, blog, onda posjetite http://primjer.com/blog/wp-admin/install.php.</li>
<li>Ako WordPress ne može pronaći wp-config.php datoteku, prijaviti će vam to i ponuditi da on sam kreira i uredi datoteku. Zatim će vas WordPress upitati detalje vezane za bazu podataka i zapisati ih u novu wp-config.php datoteku. Ako ovaj dio instalacije prođe dobro, možete nastaviti instalaciju. (Ako ne uspije, vratite se i kreirajte, uredite i sami kopirajte datoteku na web server.)</li>
</ul>

=== 6. Privođenje instalacije kraju ===

Instalacija će vas sad odvesti na ekran na kojem morate unijeti osnovne informacije o vašoj stranici. Trebate unijeti naziv vaše web stranice, vašu e-mail adresu kao i želite li da se vaša web stranica pojavljuje na web tražilicama kao što su Google, Bing, Yahoo, itd. Pobrinite se da ste upisali ispravnu e-mail adresu jer će te na nju dobiti podatke za pristup vašoj instalaciji WordPressa kao i sve ostale obavijesti.

Na ovoj stranici također možete izabrati vaše korisničko ime i lozinku. Dobro razmislite o korisničkom imenu, jer kasnije sve možete promijeniti osim korisničkog imena. Ukoliko sami ne odaberete korisničko ime i lozinku, WordPress će to automatski učiniti umjesto vas.

Nakon što unesete sve potrebne podatke kliknite gumb ‘Instaliraj WordPress‘, i  time će se pokrenut završni dio instalacije. Ukoliko se pojavi  greška provjerite svoju wp-config.php datoteku i podatke koje ste unijeli u prethodnom koraku i zatim pokušajte ponovno. Ukoliko ne možete riješiti problem pojavljivanja greške, možete se obratiti na forum za podršku sa što više podataka koje možete skupiti.

Nakon završetka instalacije pojaviti će se ekran sa podacima za prijavu. Kliknite na gumb ‘Prijava‘ za prijavu u upravljački dio WordPressa i prijavite se vašim korisničkim imenom i lozinkom ili onim koji su vam automatski dodijeljeni.

Nakon što se uspješno prijavite otvoriti će vam se ‘Nadzorna ploča‘ odakle možete upravljati vašom instalacijom WordPressa. Ukoliko vam je lozinka automatski dodijeljena prikazati će vam se poruka da ju možete promijeniti.

Instalacija WordPressa je sada gotova. Čestitamo! A sada učinite nešto lijepo za sebe!