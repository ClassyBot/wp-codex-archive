__TOC__

Localizarea în WordPress se face printr-o serie de fișiere de tip <code>.mo</code> (machine object) care sunt stocate în directorul <code>/wp-content/languages/</code> pentru interfața de administrare și în directoare numite <code>/languages</code> sau <code>/lang</code> în cadrul directoarelor temelor sau modulelor, pentru interfața publică a sitului. După ce instalezi o versiune localizată, toate modulele sau temele noi de WordPress vor utiliza automat limba locală, dacă există o traducere a lor, desigur.

== Cum se poate instala WordPress în Română ==

=== Instalarea WordPress în Română ===

* Descarcă arhiva cu [https://ro.wordpress.org/wordpress-latest-ro_RO.zip ultima versiune de WordPress în română].
* Încarcă prin FTP toate fișierele din directorul <code>/wordpress</code> al arhivei în rădăcina sitului.
* Deschide wp-admin/install.php într-un navigator web. Vei parcurge procesul de setare al fișierului wp-config.php cu detaliile conectării la baza ta de date. 
** Dacă dintr-un motiv oarecare asta nu merge, nu te îngrijora. Nu merge pe toate serverele de găzduire web. Deschide wp-config-sample.php cu un editor de text ca WordPad sau similar și completează detaliile conectării la baza ta de date.
** Salvează fișierul cu numele wp-config.php și înacrcă-l pe server.
** Deschide wp-admin/install.php într-un navigator web.
* Odată ce fișierul de configurare este setat, instalatorul va crea tabelele necesare pentru blogul tău. Dacă apare o eroare, verifică fișierul tău wp-config.php și încearcă din nou. Dacă eșuează din nou, te rog intră pe [https://ro.forums.wordpress.org/forum/support forumurile de suport] cu toate datele pe care le poți aduna despre instalare.
* Dacă nu ai introdus o parolă, notează-ți parola primită. Dacă nu ai completat un nume de utilizator, acesta va fi admin.
* Instalatorul te va conduce apoi la pagina de autentificare. Înscrie-te cu numele de utilizator și parola alese la instalare. Dacă ți-a fost generată o parolă, poți ulterior să intri pe „Profil” și să o modifici.

=== Localizarea în Română a unei instalări WordPress existente ===
Pentru localizarea completă a interfeței de administrare, dar și a temelor implicite:

==== Localizarea în Română a unei versiuni WordPress 4.0.1 sau mai veche ====
* Înainte de a începe, este foarte important să faci o copie de siguranță (bază de date și fișiere).
* Descarcă arhiva cu [http://ro.wordpress.org/releases/#older versiunea WordPress în limba română].
* Încarcă prin FTP directorul <code>/wordpress/wp-content/languages</code> al arhivei în directorul <code>/wp-content/</code> al sitului.
* În panoul de administrare setează <em>Settings -> General -> Site Language</em> la <em>ro_RO</em>.
* Apasă butonul <em>Save Changes</em>; ar trebui să apară schimbările.

==== Localizarea în Română a unei versiuni WordPress 4.1 sau mai nouă ====
* În panoul de administrare mergi la <em>Settings -> General -> Site Language</em> și alege <em>Română</em> din lista traducerilor disponibile.
* Apasă butonul <em>Save Changes</em>; ar trebui să apară schimbările.

== Contribuie și tu la localizarea WordPress în Română! ==

Dacă vrei să participi la localizarea WordPress în Română, să corectezi o greșală sau să îmbunătățești o traducere existentă citește [https://ro.wordpress.org/localizare/ ghidul pentru localizare] și alege proiectul pe care vrei să-l traduci din [https://translate.wordpress.org/languages/ro această listă].
 
=== Mini-ghid pentru localizarea WordPress în Română ===

* Dacă nu ai un cont pe wordpress.org, [http://wordpress.org/support/register.php te poți înregistra aici].
* Consultă [https://ro.wordpress.org/localizare/ Ghidul pentru localizare].
* Autentifică-te și alege proiectul pe care vrei să-l traduci din [https://translate.wordpress.org/languages/ro această listă].
* Consultă <em>Glosarul</em> proiectului.
* Alege <em>Detalii</em> și propune o nouă traducere.

[[Category:Romanian Codex]]